नहूमस्य भविष्यद्वाक्यानि ।
१ प्रथमोऽध्यायः ।
नीनव्यां भारोक्तिः । इल्कोशीयनहूमस्य दर्शनसम्बलितो ग्रन्थः ।1.1
ईष्यालुः प्रतिकत्ती चेश्वरो ज्ञातः सदाप्रभुः । प्रतिकत्तीस्ति कोपेन भयार्हश्च सदाप्रभुः ॥1.2
खविपक्षान् समुद्दिश्य प्रतिकत्ती सदाप्रभुः । खशत्रून्श्च समुद्दिश्य चिरकोपान्वितोऽस्ति सः ॥ धीरः सदाप्रभुः क्रोधे सुमहान् विक्रमेण च । अपराधं न कथञ्चित् सोऽनुजानात्यदण्डितं ॥ बात्या सदाप्रभो र्वेगे झञ्झायाञ्चास्ति तत्पथः । मेघमाला तदीयस्य पादयुग्मस्य पांशवः ॥1.3
सागरं भर्त्सयित्वैव परिशुष्कं करोति सः । सरितः सकलास्तेन विधीयन्ते च निर्जलाः ॥ बाशानः कर्म्मिलाद्रिश्च ग्लानतां परिगच्छतः । लिबानोनस्य पुष्पाणां तेजो ग्लानञ्च जायते ॥1.4
वेपन्ते गिरयस्तस्माद् विगलन्त्युपपर्व्वताः । पृथ्वी स्फुरति तत्साक्षात् वासिभिश्च समं जगत् ॥1.5
तस्य कोपस्य साक्षात् कः संस्थातुं सक्षमो भवेत् । तस्य क्रोधानलोत्तापादुत्थातुं कश्च शक्नुयात् ॥ अभिवृष्टि र्यथा तद्वद् रोषस्तस्यावतार्य्यते । तदग्रे च विभिद्यन्ते पाषाणा अपि खण्डशः ॥1.6
नित्यप्रभुः सुशीलोऽस्ति सङ्कटाहे स आश्रयः । ये च तं शरणं यान्ति सोऽभिजानाति तान् जनान् ॥1.7
स उल्लङ्घिजलौघेनास्याः स्थलं संहरिष्यति । तमसा निजशत्रूंश्च दूरं प्रद्रावयिष्यति ॥1.8
यूयं नित्यप्रभुं जेतुं सङ्कल्पं कं करिष्यथ । निःशेषमेव संहारं साधयिष्यति स स्वयं । नैव द्विकृत्व उत्पत्तिः सङ्कटस्य भविष्यति ॥1.9
कण्टका इव संश्लिष्टाः सुरया च मदान्विताः । ग्रासिष्यध्वे यतो यूयं निःशेषं शुष्कनालवत् ॥1.10
नित्यप्रभो विरुद्धं यः कुसङ्कल्पस्य कल्पकः । पापाधमस्य मन्त्री स उत्पन्नस्तव मध्यतः ॥1.11
इत्थं नित्यप्रभु ब्रूते सम्पूर्णाः सन्ति यद्यपि । बहवोऽपि मनुष्यास्ते तथापीदृग्दशान्विताः । ते समुत्पाटयिष्यन्ते तदाप्स्यति दुर्दशा ।1.12
त्वां योऽहं क्लिष्टवान् सोऽहं न क्लेक्ष्यामि ततः पुनः ॥ तव स्कन्धेऽर्पितं तस्य युगं भङ्क्ष्याम्यहं ततः ।1.13
याभि र्बद्धोऽसि ता रज्जूश्छित्त्वा छेत्स्यामि च स्वयं ॥ तस्य शत्रो र्विरुद्धन्त्वादिदेशेदं सदाप्रभुः । तव नाम्नोऽङ्कुरः कश्चिन्न पुनरारोपयिष्यत । विग्रहान् सिक्तमूर्तीश्च तवोच्छेत्स्यामि मन्दिरात् । विधास्ये त्वच्छवागारम् अधमस्त्वं यतोऽभवः ॥1.14
यो ददाति शुभां वात्तीं सन्धे र्विश्रावयन् कथां । पश्य पादद्वयं तस्य भाति पर्व्वतमूर्द्धसु ॥ भो यिहूदे स्वपर्व्वाणि त्वमनुष्ठातुमर्हसि । स्वप्रतिश्रुतवस्तूनि सर्वाण्युत्स्रष्टुमर्हसि ॥ न पुनस्तव मध्येन याता पापाधमा यतः । निःशेषं तस्य साकल्यं समुच्छिन्नं यतोऽभवत् ॥1.15
२ द्वितीयोऽध्यायः ।
त्वत्साक्षात् संस्थितो भङ्क्ता त्वं दुर्गं रक्ष यत्नतः । समालोकय पन्थानं कटिदेशं दृढीकुरु । स्वशक्तिं सबलीकर्त्तुमत्यन्तं प्रयतस्व च ॥2.1
याकूबस्य श्रियं यस्माद् इस्रायेलः श्रियं तथा। तेजोयुक्तां पुनर्व्वीरं विदधाति सदाप्रभुः ॥ सम्यक् शूनयीकृता यस्मात् शून्यकारिनरैर्म्मभो । तयोर्द्राक्षालतानाञ्च नाशिताः सर्व्वपल्लवाः ॥2.2
वीराणां तस्य चर्माणि सन्ति रक्तीकृतानि हि। वस्त्रैः सिन्दूरवर्णैश्च भान्ति विक्रमिणो नराः ॥ तस्यायोजनसङ्घे च तद्रथा वह्निसोज्ज्वलाः । शक्तयश्च विचाल्यन्ते देवदारुविनिर्मिताः ॥ उन्मत्ता इव रथ्यासु तद्रथा विद्रवन्ति च । प्रशस्तान् पुरमार्गान्स्ते श्वसन्ते च महाजवाः । उल्कातुल्या प्रभा तेषां वच्चाणामिव च त्वरा ॥2.3
राज्ञाहूताः स्वशूरास्तु प्रस्खलन्ति स्वपङ्क्तिषु । प्राचीरं सम्मुखीकृत्य शत्रुभि र्द्रुतगामिभिः । तदाक्रमणचेष्टातस्मादः स्थाप्यत ऊर्द्धतः ॥2.4
गोपुराणि नदीतीरे स्थितान्युद्घाटितानि तैः । प्रासादो राजकीयश्च विलीनत्वं प्रगच्छति ॥2.5
उत्सवेत्यभिधा राज्ञी हृतवस्त्रापनीयते । तस्या दास्यश्च काकूक्तिमीरयन्ति कपोतवत् । कुर्व्वते च कराघातं स्वीयवक्षःस्थलेषु ताः ॥2.6
जलपूर्णसरस्तुल्यादितोऽविद्यत नीनवी । इदानीन्तु नरास्तस्याः कुर्व्वते प्रपलायनं । तिष्ठत तिष्ठतेत्युक्ते कोऽपि पश्चान्न पश्यति ॥2.7
रूप्यं हरत हेमापि हरतेतीर्य्यते रवः । कोऽप्यन्तो नास्ति कोषाणां रम्यरत्नचयस्य वा ॥2.8
शून्या शून्योद्धता साभूत् सर्व्वथा चावमर्द्दिता । गलितं हृदयं तस्य जानुयुग्मञ्च चञ्चलं । सर्व्वश्रोणौ च सङ्क्षोभा सर्व्वास्यं कालिमाकुलं ॥2.9
सिंहानां वसतिः कुत्र युवकेशरिणां व्रजः । विहारं तत्र सिंहश्च सिंही तस्याश्च शावकः । व्यकुर्व्वन् कोऽपि नासीच्च तत्र त्रासप्रदर्शकः ॥2.10
स्वपुत्त्राणां प्रयोगाय मृगान् सिंहो व्यदारयत् । रुद्धश्वासान् स्वभार्थीणां त्वत्यर्थं वा न्यपातयत् । स्वगुहा भक्ष्यमांसैश्च गेहांश्चापूरयन्मृगैः ॥2.11
त्वां पश्योपैमि वक्तीदं वाहिनीनां सदाप्रभुः । धूमसाच्च करिष्यामि तव सर्व्वरथानहं । असिना ग्रासयिष्यन्ते सकलास्तव शावकाः ॥ तव लुण्ठितवस्तून्यहमुच्छेत्स्यामि भूतलात् । दूतानां तव शब्दश्च नैव श्राविष्यते पुनः ॥2.12
३ तृतीयोऽध्यायः ।
हाहाकारं शृणोत्वेषा रक्तपातप्रिया पुरी । अनृतोक्त्यपहाराभ्यां तत्साकल्यं समाकुलं । परद्रव्यापहारश्च तन्मध्यान्न निवर्त्तते ॥3.1
कशाघातस्य शब्दोऽयं चक्रघोषस्य च ध्वनिः । धावनश्च तुरङ्गाणां स्यन्दनानाञ्च वल्गितं ॥ अश्वारोहिण आक्रान्तिः कृपाणस्य क्षणप्रभा । दीर्घशूलस्य विद्युच्च हतानाञ्च महाचयः ॥3.2
शवानाञ्च महाराशिः कुणपानामसङ्ख्यता । शेषाः स्खलन्ति पौराणां कुणपेषु च मानवाः ॥3.3
हेतुरेतस्य वेश्याया वेश्यावृत्तेरनेकता । सम्यक् कान्तिविशिष्टा सा मायावित्वे विशारदा ॥ स्ववेश्यावृत्तिदाक्ष्येण जातीनामपि विक्रयं । मायावित्वाच्च गोष्टीनां विक्रयं समपादयत् ॥3.4
त्वां पश्योपैमि वक्तीदं वाहिनीनां सदाप्रभुः । त्वद्वस्त्रान्तं विवृत्याहं पिधास्यामि तवाननं ॥ नग्नतां तव जातिभ्यो दर्शयिष्याम्यहं तदा । राष्ट्राणाञ्च मनुष्येभ्यस्तावकीनावमाननां ॥3.5
विरूपां त्वां करिष्याम्याक्षिप्य घृण्यमलं त्वयि । त्वाञ्च संस्थापयिष्यामि सर्वेषां दृष्टिगोचरे ॥3.6
यस्त्वां द्रक्ष्यति स त्वत्तः प्रपलाय्य वदिष्यति । ध्वंसिता नीनवी तस्याः कृते को विलपिष्यति । कुत्र वासादयिष्यामि सान्त्वनाकारिणस्तव ॥3.7
त्वं किं नोयामनाच्छ्रेष्ठा सासीना सरितां तटे । अद्भिरासीच्च संवीता तत्प्राकारश्च सागरः । निर्मितश्च समुद्रेण तत्प्राचीरमविद्यत ॥3.8
अपारञ्च बलं तस्या कूशमिखीयमानवाः । आसंस्तस्याः सहायाश्च पूटलूबीयवंशजाः ॥3.9
निर्व्वासं प्रस्थिता सापि दासीभूता च वन्दिवत् । निक्षिप्ताः सर्व्वरथ्यायाः कोणे तच्छिशवो हताः । गुटिका पातिता सर्व्वीस्तस्या मान्यनरानधि । महल्लोकाञ्च तत्रत्याः सर्वे शृङ्खलयन्त्रिताः ॥3.10
त्वञ्चापि मत्ततां गत्वात्मानं संगोपयिष्यसि । त्वमपि द्वेषिणो भीत्वाश्रयं प्राप्तुं यतिष्यसे ॥3.11
तव दुर्गाणि सर्वाणि साशुपक्वफला द्रुमाः । चालितानां फलं तेषां भोक्तुरास्ये पतिष्यति ॥3.12
त्वन्मध्ये त्वत्प्रजाः पश्य वर्त्तन्ते योषितो यथा । त्वद्देशीयपुराणाञ्च द्वाराणि द्वेषिणां कृते । जातान्युद्घाटितान्येवाग्निदग्धान्यर्गलानि च ॥3.13
अवरोधनकालाय जलमुत्तोल्यतां त्वया । स्वीयदुर्गाणि सर्वाणि क्रियन्तां सुदृढानि च । पङ्कं प्रविश्य पादाभ्यां कर्द्दमं सम्मृदान च । इष्टकापचनस्थानम् दृढीकर्त्तुं यतस्व च ॥3.14
तत्राशिष्यति वह्निस्त्वां खड्गस्त्वाञ्च भक्षयिष्यति । पतङ्गैरिव ताभ्यां त्वं तदानीं ग्रासयिष्यसे ॥ त्वं किं पतङ्गयूथस्य समानो जनसङ्ख्यया । त्वं किं शलभवाहिन्यास्तुल्यो मानवसङ्ख्यया ॥3.15
नभसस्तारकाभ्योऽपि बहवो बणिजस्तव । सर्व्वं पतङ्गयूथस्तु पतन् हृत्त्रोड्डीयिष्यते ॥3.16
तुल्याः शलभयूथेन तव वीराः किरीटिनः । तव सेनापतिश्रेष्ठा असङ्ख्येयाः पतङ्गवत् ॥ पतङ्गा इव शीतस्य दिने ते प्रावराश्रिताः । सूर्य्योदये पलायन्ते ज्ञानातीतं स्थलं गताः ॥3.17
भो अशूरमहीपाल सुषुप्तास्तव पालकाः । नरा आदरणीयास्ते सेवन्ते विश्रमं भुवि ॥ पर्व्वतेषु विकीर्णाश्च पर्य्यटन्ति जनास्तव । तेषां सङ्ग्रहकारी च नरः कोऽपि न विद्यते ॥3.18
त्वद्भङ्गोऽनुपशाम्योऽस्ति तवाघातो व्यथाकरः । तव वार्त्तां नराः श्रुत्वा करतालं प्रकुर्व्वते । तव हिंसा यतः कस्योपरि नित्यं न चालिता ॥3.19