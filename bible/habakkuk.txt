नरा आदरणीयास्ते सेवन्ते विश्रमं भुवि ॥ पर्व्वतेषु विकीर्णाञ्च पर्य्यटन्ति जनास्तव । तेषां सङ्ग्रहकारी च नरः कोऽपि न विद्यते ॥ 1.18
त्वद्भङ्गोऽनुपशाम्योऽस्ति तवाघाती व्यथाकरः । तव वार्त्तां नराः श्रुत्वा करतालं प्रकुर्व्वते । तव हिंसा यतः कस्योपरि नित्यं न चालिता ॥ 1.19
आर्त्तनादमहं कुर्वे स तु न श्रूयते त्वया । त्वामुद्दिश्य च दौरात्म्यात् क्रन्दे त्वन्तु न रक्षसि । ईदृशो नियमः स्याता कतिकालं सदाप्रभो ॥ 1.2
दर्शयन् मामधर्म्मं त्वमायासं वीक्षसे कुतः । विनाशोपद्रवौ चापि कुतो मत्सम्मुखं स्थितौ । विरोधो जायते भूयो विसंवाद उदेति च ॥ 1.3
व्यवस्थापि ततः स्वस्ता विचारोऽतथ्यसम्भवः । यतो हेतो र्नरे र्दुष्टै र्धार्मिकः परिवेष्टितः । तस्माद् विचारनिष्पत्ति र्वक्रीभूतोपजायते ॥ 1.4
परजाती र्निरीक्षध्वं कुरुध्वञ्चावलोकनं । महाश्चर्य्यञ्च जानीत जायध्वञ्च चमत्कृताः ॥ युष्मत्काले यतः कार्य्यमेकं कारिष्यते मया । तस्मिन् विज्ञापिते यूयं विश्वासं न करिष्यथ ॥ 1.5
यतोऽहं पश्य कल्दीयानुत्थापयितुमुद्यतः । जातिमुग्रां त्वरायुक्तां पृथ्व्याः पृथुत्वचारिणीं । परकीयनिवासानामधिकारग्रहारिणीं ॥ 1.6
घोरा भीमा च सा जातिस्तस्या न्यायविचारणं । उन्नतिसाधनं तस्या उभयञ्चात्मसम्भवं ॥ 1.7
तदश्वाश्चित्रकेभ्योऽपि सन्त्यतिद्रुतगामिनः । सायन्तनवृकेभ्योऽप्युग्रस्वभावा भवन्ति च ॥ प्लवन्ते तद्धयारूढा आगच्छन्तश्च दूरतः । डयन्ते ते हयारूढा भक्ष्यार्थ्युत्क्रोशवद् द्रुताः ॥ 1.8
दौरात्म्यसाधनायैव तत्साकल्यमुपस्थितं । अयं याम इदं तेषामात्मोत्सुक्यं दृष्टिसूचितं । गृह्णन्ति सिकतावत् ते बहुलां वन्दिसंहतिं ॥ 1.9
राज्ञो निन्दति सा जाति र्हसति क्षितिपानधि । हसन्ती सर्व्वदुर्गञ्च जयत्याचित्य मृत्तिकां ॥ 1.10
पश्य सा वायुवद् वाति प्रगच्छन्ती तु दुष्यति । निजशक्तिरियं यस्मात् स्वेश्वरो मन्यते तया ॥ 1.11
किं न प्राक्कालतोऽसि त्वमीश्वरो मे सदाप्रभुः । पावनो मम किं न त्वं न मरिष्यामहे वयं ॥ सा त्वयैव विचारार्थं नियुक्ता भो सदाप्रभो । सा दोषस्य प्रमाणाय स्थापिता भो धर त्वया ॥ 1.12
शुचिलोचन एव त्वं दुर्वृत्तिं द्रष्टुमक्षमः । आयासे चिरदृष्टिश्च त्वया कर्त्तुं न शक्यते ॥ विश्वासघातकेषु त्वं चिरदृष्टिं कुतोऽकरोः । दुर्जनाद् धार्मिकः श्रेष्ठस्तेन तु ग्रस्यते यदा । कुतस्त्वं मौनमालम्ब्य तदानीमवतिष्ठसे ॥ 1.13
एतेनाब्धिस्थमत्स्यानां नरं तुल्यं करोषि हि । तुल्यमराजकाणां वा कीटानां विदधासि तं ॥ 1.14
जलतः सर्व्वमत्कृष्य वडिशेन स दुर्जनः । सङ्गृह्णाति निजानाये स्वजाले सञ्चिनोति च । ततो हेतोः स आनन्दादुल्लासं प्रकरोति च ॥ 1.15
ततो हेतो र्निजानायं बलिदानेन सेवते । निजजालं समुद्दिश्य धूपदाहं करोति च । यतस्ताभ्यां स तैलांशं लब्ध्वान्नञ्च प्रसंस्कृतं ॥ 1.16
एवम्भूते किमानायं शून्यीकुर्य्यात् स सर्व्वदा । नित्यं जाती र्निहन्तुं वा प्रवर्त्तेत कृपां विना ॥ 1.17
तिष्ठन् मत्प्रहरिस्थाने दुर्गस्योपर्य्यवस्थितः । मयि किं वक्ष्यते तेन मत्खेदेोक्तेः किमुत्तरं । मया कर्त्तव्यमेतच्च प्रतीक्षिष्ये दिदृक्षया ॥ 2.1
तदा दत्त्वोत्तरं मह्यं जगादेदं सदाप्रभुः । दर्शनं लिख सुस्पष्टं फलकेषु च तत् कुरु । धावतापि मनुष्येण पठितुं तच्च शक्यतां ॥ 2.2
अधुनाप्युचितं कालं दर्शनं तत् प्रतीक्षते । परिणामाभिकाङ्‌क्ष्येव न तु मिथ्योक्तिभाषि तत् ॥ यदिस्यात् तद् विलम्बेत तर्ह्यपेक्षस्व तत्कृते । यतः सेत्स्यत्यवश्यं तत् न च स्थास्यत्यनागतं ॥ 2.3
पश्य गर्व्वितमेवाम्यान्तरे न सरलं मनः । जीवनस्याधिकारी तु स्वविश्वासेन धार्मिकः ॥ 2.4
अपरं नात्र सन्देहो मदो विश्वासघातकः । वीर आत्माभिमान्यस्ति स्वगृहं स न सेवते ॥ लोभो विस्तारितस्तेनाकारि पातालवत् पृथुः । स्वयञ्चाटृप्यभावः स साक्षात् कालान्तको यथा ॥ 2.5
सर्वजातीश्च सङ्गृह्य प्रकरोति स आत्मसात् सर्व्वदेशिन एकत्र कृत्वा वश्यान् करोति च ॥ तैः सर्वैस्तद्विरुद्धं किं वादो नोद्भावयिष्यते । किं न सूत्रमयं काव्यं गूढेोक्तीनाञ्च सङ्ग्रहः ॥ यथा धिक् पररिक्थेन धनसंवर्द्धकं नरं । 2.6
कतिकालं स तत् कुर्यात् धिक् तं बन्धकभारिणं ॥ किं नोत्थास्यन्यकस्माद्धि त्वदुत्पीडकमानवाः । प्रबुद्धाश्च भविष्यन्ति तव क्लेशकरा नराः । तदानीं स्वयमेव त्वं तेषां लोप्तुं भविष्यसि ॥ 2.7
त्वया मूषितसर्व्वस्वाः सञ्जाता बहुजातयः । जातीनां कृत्स्नशेषस्तु हृतस्वं त्वां करिष्यति ॥ हेतुरस्य मनुष्याणां कृतं शोणितसेचनं । पीडनञ्च भुवः पुण्याः सर्वेषाञ्च निवासिनां ॥ 2.8
धिक् नरं तं कुलाभस्य स्वकुलाय प्रदायिनं । क्लेशहस्ताच्च रक्षार्थमुच्चे नीडविधायिनं ॥ 2.9
फलं त्वन्मन्त्रणायास्तु स्वकुलस्यावमानना । संहाराद् बहुजातीनां त्वं स्वप्राणेषु पातकी ॥ 2.10
प्रस्तरः कुड्यमध्यस्थो रोदनं कुरुते यतः । काष्ठमध्यस्थकीलेन दीयते च तदुत्तरं ॥ 2.11
धिक् नरं नररक्तेन पुरनिम्मर्माणकारिणं । धिगन्यायविधानेन नगरस्यापकं नरं ॥ 2.12
पश्य किं न चकारेदं वाहिनीनां सदाप्रभुः । फलतो वह्निमात्रायानुष्ठितो जातिभिः श्रमः । भुक्तञ्चावस्तुमात्राय जनवृन्दैः क्लमातुरैः ॥ 2.13
यस्मादापो यथा कृत्स्नं छादयन्ति महार्णवं । तथा नित्यप्रभोर्द्युत्या ज्ञानं त्वां पूरयिष्यति ॥ 2.14
धिक् त्वां यः पाययन् बन्धून् भाण्डं भृत्वा स्वमन्युना । नग्नतां वीक्षितुं तेषां मदोन्मत्तान् करोषि तान् ॥ 2.15
अटित्वा गौरवेण त्वं परितृप्तोऽस्यवज्ञया । त्वयापि क्रियतां पानं खलज्जा च प्रदर्श्यतां ॥ भाण्डो नित्यप्रभो र्हस्ते स्थितस्त्वामप्युपैष्यति । तव सर्व्वप्रतापे च वान्तद्रव्यं पतिष्यति ॥ 2.16
अत्याचारो लिबानोने कृतस्त्वां छादयिष्यति । तेन विच्रासितानाञ्च पशूनामपि मारणं ॥ अस्य हेतु र्मनुष्याणां कृतं शोणितसेचनं । पीडनञ्च भुवः पुर्य्याः सर्वेषाञ्च निवासिनां ॥ 2.17
उपकारः कदाचित् को जल्पस्तक्षितविग्रहात् । किमर्थं तस्य निम्मीता कृतवांस्तस्य तक्षयणं ॥ कं चकारोपकारं वा धातुमूर्त्ति र्मृषागुरुः । कुतः स्वरचिते द्रव्ये रचकस्तस्य विश्वसेत् । कस्याज्ञातोः प्रतिच्छाया मूका वा निर्मिमीत सः ॥ 2.18
धिक् नरं काष्ठमुद्दिश्य प्रबुध्यस्वेति यो वदेत् । जडाश्मानं समुद्दिश्य जागृहीति च यो गदेत् ॥ किं गुरुः स भवेत् पश्य रूप्यस्वर्णैः स संवृतः । श्वासवायोश्च लेशोऽपि तस्य मध्ये न विद्यते ॥ 2.19
स्वप्रासादे पवित्रे तु विद्यमानः सदाप्रभुः । तस्य साक्षाज्जगत् कृत्स्नं तूष्णीम्भूयावतिष्ठतां ॥ 2.20
तव वार्त्तामहं श्रुत्वा भयार्त्तोऽस्मि सदाप्रभो । स्वकार्य्यं वर्षपर्य्याये जीवय त्वं सदाप्रभो । ज्ञापय वर्षपर्य्याये कोपकाले कृपां स्मर ॥ 3.2
ईश आयाति तैमानात् पावनः पारणाद्रितः । सेला । व्योम तत्प्रभयाच्छन्नं पूर्णा तच्छंसया धरा ॥ 3.3
राजते दीप्तिवत्तेजस्तत्करावंशुमालिनौ । प्रच्छन्नो विद्यते तत्र स्थाने तस्य पराक्रमः ॥ 3.4
मारी गच्छति तस्याग्रे तं ज्वरश्चानुवर्त्तते । 3.5
स तिष्ठन् मेदिनीं माति पश्यन् जातीर्धुनाति च ॥ भिद्यन्ते प्राक्तनाः शैलाः सीदन्त्यादिमभूधराः । आदिकाले यथा तद्वत् कुरुते स गमागमौ ॥ 3.6
क्लेशाक्रान्तानि कूशस्य निरीक्षे शिविराण्यहं । मिदियानाख्यदेशस्याद्विज्यन्ते पटमण्डपाः ॥ 3.7
नदीनां विपरीतं किं प्राज्वलद् भो सदाप्रभो । नदीनां विपरीतं किममर्षः प्राज्वलत् तव । समुद्रस्य विरुद्धं वा त्वत्कोपः किमवर्त्तत ॥ तन्निमित्तं निजाश्वेष्वारूढस्त्वं किं प्रगच्छसि । स्वरथेषु समासीनो जयरूपेषु भासि च ॥ 3.8
विवृतस्तव चापोऽस्ति वाग्दण्डा निश्चिताः शपेः । सेला । त्वया स्रोतस्वतीसङ्घं स्वयं भूमिं विदार्य्यते ॥ 3.9
भूभ्रास्त्वां वीक्ष्य यात्यन्ते धारासारो विमुच्यते । स्वरवञ्चरयत्यब्धिरूर्द्धमञ्जलिमन्नयन् ॥ 3.10
सूर्य्यचन्द्रो निजावासं प्रविष्टौ तत्र तिष्ठतः । पततां तव तीराणामालोकात् साध्वसान्वितौ । संत्रस्तौ तव शूलस्य विद्यत्तुल्यप्रकाशतः ॥ 3.11
त्वं क्रुद्धा चरसि क्षोणीं जाती र्मृद्नासि मन्युना । 3.12
निर्गतः स्वप्रजास्त्रातुं स्वाभिषिक्तञ्च रक्षितुं ॥ दुर्जनस्य गृहाच्छीर्षं भित्त्वा त्वञ्च क्षिपन्नधः । वेश्मनः कण्ठपर्य्यन्तं कुड्यं कुर्व्वन्ननावृतं ॥ सेला ॥ 3.13
मां विध्वंसयितुञ्च भोवागतास्तस्य जनाः पुरा । रहो दीनं ग्रसिष्यन्त इवोल्लासमकुर्व्वतः । तेषां मूर्ध्नस्तु तस्यैव दण्डैस्त्वं व्यधमुद्यतः ॥ 3.14
त्वमब्धिं चरसि स्वाश्वैर्बहुलानामपां चयं ॥ 3.15
अहं तच्छ्रुतवांस्तस्मादुदरं कम्पते मम । अधरो मम तच्छब्दात् संघटेते पुनः पुनः । क्षयोऽविशन्ममास्थीनि स्वाधस्तादहमुद्विजे ॥ यतो यावत् स्वजातीयान् नाक्रमिष्यति नाशकः । सङ्कटस्य दिनं तावत् प्रतीक्षिष्ये निरुद्यमः ॥ 3.16
हा उडुम्बरवृक्षोऽपि न भविष्यति पुष्पितः । द्राक्षाणाञ्च फलोत्पत्तिः कापि नैव भविष्यति ॥ जितवृक्षस्य तेजोऽपि निष्प्रभावं भविष्यति । भक्ष्यद्रव्यं न किञ्चिद् वा क्षेत्रैरुत्पादयिष्यते ॥ मेघशालास्थमेषाणामुच्छेदः सम्भविष्यति । गावो नैवावशेक्ष्यन्ते गोशालासु च केचन ॥ 3.17
तज्ज्ञात्वाप्यहमुल्लासं करिष्यामि सदाप्रभो । आनन्दञ्च करिष्यामि मम त्राणाकरेश्वरे ॥ 3.18
मम शक्तिस्वरूपोऽस्ति प्रभुरेव सदाप्रभुः । हरिणीपादतुल्यं स विधत्ते चरणौ मम । मदीयोच्चस्थले मांञ्च स स्वयं गमयिष्यति ॥ मदीयवीणावाद्यनियन्त्रे दातव्यं । 3.19