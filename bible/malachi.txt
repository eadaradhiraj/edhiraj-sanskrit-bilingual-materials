भावोक्तिः । मालाखिना ज्ञापितं सदाप्रभो वाक्यं । 1.1
अहं युष्मासु प्रीतवानिति सदाप्रभुराह, यूयन्तु वदथ, केनास्मासु प्रीतवानसि ? सदाप्रभुराह, एषावः किं याकूबस्य भ्राता नासीत्? 1.2
परन्त्वहं याकूबे प्रीतवान् । एषावन्त्वहं गर्हितवान् तस्य पर्व्वतांश्च ध्वंसस्थानं, तस्याधिकारभूमिश्च नागानां वसतिं कृतवान् । 1.3
चूर्णा वयं, परन्तु प्रत्यावृत्योत्सन्नस्थानानि पुन र्निर्मास्यामह इति चेदिदोमो ब्रूयात्, तर्हि वाहिनीनां सदाप्रभु र्वदति ते निर्मास्यन्तेऽहन्तूत्पाटयिष्यामि, ते च दुष्टताया देशः सदाप्रभो र्नित्यकोपपात्रस्वरूपा जातिश्चेति नाम्रा विख्यास्यन्ते । 1.4
स्वीयनेत्रैस्तद् दृष्ट्वा यूयमपि वदिष्यथ, इखायेलः सीम्नः पारेऽपि सदाप्रभु र्महान् । 1.5
पुत्रः पितरं, दासश्च स्वप्रभुं सम्मानयति, अहन्तु चेत् पिता भवेयं, तर्हि मम सम्मानं कुत्र ? प्रभु र्वी चेद् भवेयं, तर्हि मम भीतिः कुत्रेति वाहिनीनां सदाप्रभु र्योजकान् गदति । भो याजकाः, मम नाम युष्माभिरवज्ञायते। 1.6
अत्र यूयं वदथ, तव नामास्माभिः कथमवज्ञातं ? यूयं मम यज्ञवेद्यामशुचि भक्ष्यमुत्सृजथ, तथापि वदथ, त्वमस्माभिः कथमशुचीकृतः ? सदाप्रभो र्भोजनमञ्चाऽवज्ञेय इति कथनेन तदकारि । 1.7
युष्माभि र्बलिदानार्थमन्धस्य पशोरानयनं कुत्सितं न मन्यते, खञ्जस्य रोगिणो वा पशोरानयनमपि कुत्सितं न मन्यते । त्वमेकदा स्वदेशस्याधिपतेः समीपं तादृशं पशुमानय, स किं त्वां रोचयिष्यति त्वामनुग्रहीष्यति वेति वाहिनीनां सदाप्रभुराह । 1.8
अत इदानीमेकदेश्वरस्य मुखं प्रसादयन्तोऽस्मत्कृतेऽनुकम्पां याचध्वं । युष्माकमेव हस्तैरेतदकारि, पुन र्युष्मत्कारणात् स किमनुग्रहं करिष्यतीति वाहिनीनां सदाप्रभुराह । 1.9
अहो युष्माकमेव मध्ये कोऽपि कपाटो बध्नातु, तथा कृते मम वेदी युष्माभिः पुन र्वृथा न दीपयिष्यते । युष्मासु मम कापि प्रीतिर्नास्तीति वाहिनीनां सदाप्रभुराह, युष्मत्करेभ्यश्चाहं नैवेद्यं न रोचयिष्यामि । 1.10
यत प्यासूर्योदयास्तस्थानाभ्यां परजातीनां मध्ये मम नाम महत्, सर्व्वस्थाने च मम नाम्नः कृते धूपवद् दग्धं दानमानीयते, तच्च शुचि नैवेद्यं । वस्तुतः परजातीनां मध्ये मम नाम महदिति वाहिनीनां सदाप्रभुराद्ध, 1.11
यूयन्तु तदपवित्रीकुरुथ, यतो वदथ, सदाप्रभो र्भोजनमञ्चोऽशुचिस्तदीयलभ्यञ्चावज्ञेयं भक्ष्यं । 1.12
पुन र्वदथ, पश्य कीदृशी विडम्बना, यूयञ्च फूत्कारेण तदवमन्यध्वे, चोरितं बलिं खञ्जं रोगिणं वानयथ चेत्यमेव नैवेद्यमुत्सृजथ, युष्मत्करेभ्याऽहं किं तद् रोचयिष्यामीति सदाप्रभुराह । 1.13
यस्तु प्रतारको व्रजमध्ये पुम्पशो विद्यमाने सङ्कल्पं कृत्वा प्रभुमुद्दिश्य नष्टकल्पं स्त्रीपशुमुत्सृजति, स शापग्रस्तः, यतो महान् राजाहमिति वाहिनीनां सदाप्रभुराह, मम नाम च परजातीनां मध्ये भयावहं । 1.14
अत इदानीं, भो याजकाः, युष्मान् प्रत्ययमादेशो भवति, वाहिनीनां सदाप्रभुराछ, 2.1
यदि न शृणुत मम नाम्नः प्रतायं स्वीकर्त्तुञ्च मनोयोगं न कुरुथ, तर्हि युष्माकं विरुद्धम् अभिशापं प्रहेष्यामि युष्माकमाशीर्व्वादांश्चाभिशप्यामि, वस्तुतो युष्माभि र्मनोयोगो न क्रियते तस्मादहं तान् अभिशप्तवान् । 2.2
पश्यताहं युष्माकं कृते वीजं भर्त्सयिष्यामि, युष्माकं वदनेषु पुरीषं युष्मत्पर्व्वणां पुरीषमेव विकरीष्यामि च, यूयमपि तद्राशिमपनायिष्यध्वे । 2.3
ततोऽयमादेशो लेविना सार्द्धं कृता मम नियमो भविष्यतीत्यभिप्रायात् स युष्मान् प्रति मया प्रहित इति यूयं ज्ञास्यथेति वाहिनीनां सदाप्रभुराह । 2.4
तेन सार्द्धं जीवनशान्त्योः प्रतिज्ञास्वरूपो मम नियम आसीत्, अहश्च तस्मै जीवनशान्ती प्राददां; स मद्भीतेः प्रतिज्ञास्वरूप आसीत् लेबिश्च मन्नाऽबिभेत्, मम नाम्नः समक्षमनमत च । 2.5
सत्यस्वरूपा व्यवस्था तस्य मुखेऽवातिष्ठत, तस्यैाष्ठयोरन्यायो नाविद्यत; स शान्तिसारल्याभ्यां मत्सहगाम्यासीत्, बहूंश्चापराधात् परावर्त्तयत् । 2.6
वस्तुतो याजकस्योष्ठो ज्ञानं रक्षतस्तस्य मुखे च जना व्यवस्थामन्वेषन्त इति युक्तं, यतः स वाहिनीनां सदाप्रभो र्दूतः। 2.7
यूयन्तु सन्मार्गाद् व्यपक्रान्ताः, व्यवस्थाव्यवहारे बहून् स्खालितवन्तः, लेबे र्नियमं नाशितवन्त इति वाहिनीनां सदाप्रभुराह । 2.8
अहमपि युष्मान् कृत्स्नस्य प्रजावृन्दस्य समक्षम् अवज्ञेयान् नीचांश्च कृतवान्, यतो युष्माभि र्मम पन्थानो न रक्ष्यन्ते व्यवस्थाव्यवहारे च मुखापेक्षा क्रियते । 2.9
सर्वेषामस्माकं किमेक एव पिता नास्ति ? एक एवेश्वरः किमस्मान् न सृष्टवान् ? कुतो वयं प्रत्येकं स्वभ्रातरं प्रति विश्वासघातकतामनुतिष्ठामः ? एतेनास्माकं पेटको नियमेाऽपवित्रीक्रियते । 2.10
यिहूदा विश्वासघातकतामनुतिष्ठति, इखायेलस्य मध्ये यिरूशालमे च गर्हणीय आचारः क्रियते च, यतो यिहूदाः सदाप्रभोः प्रीतिभाजनं धर्म्मधामापवित्रं करोति विजातीयदेवस्य कन्यामुदहति च । 2.11
तादृशीं क्रियां यः करोति, तस्य नरस्य जागरूकं जनं तदुत्तरदातारं वाहिनीनां सदाप्रभवे नैवेद्योत्सर्जकं जनञ्च याकूबस्य पटगृहाणां मध्याद् उच्छिनत्तु । 2.12
द्वितीयञ्चेदमपकर्म्म युष्माभिः क्रियते, नेत्रजलेन रोदनेन कातर्य्या च वाहिनीनां सदाप्रभो र्वेदी प्रच्छाद्यते, तेन स नैवेद्ये दृक्पातं न कुरुते, युष्मत्करेभ्यश्चाभिरुचितं किञ्चिन्न गृह्णाति । 2.13
अत्र यूयं वदथ किमस्य कारणं ? कारणमेतत्, तव त्वदीययौवनकालीनभार्य्यायाश्च मध्ये सदाप्रभुः साक्ष्यस्ति, तां प्रति त्वया विश्वासघातकता कृता, सा तु तव सङ्गिनी तव सहधर्मिणी चास्ति । 2.14
य आत्मनः शेषांशस्याधिकारी तादृश एको नरः किं न तत् कृतवान् ? वाएं, स एको नरः किमकरोत् ? स ईश्वरीयवंशमन्वैषत । 2.15
अतो यूयं स्वात्मनः कृते सावधाना भवत, तव यौवनकालीनभार्य्यां प्रति विश्वासघातकतां माकार्षीः । यतोऽहं भार्य्यात्यागं गर्हे इतीखायलस्येश्वरः सदाप्रभुराह, भार्य्यात्यागिनो वस्त्रं दौराम्येन परिच्छन्नमिति वाहिनीनां सदाप्रभुराह, अतो यूयं स्वात्मनः कृते सावधाना भवत विश्वासघातकताञ्च माकार्यं । 2.16
यूयं स्ववाक्यैः सदाप्रभुं खेदयथ, परन्तु वदथ, केन खेदयामः ? यः कश्चिद् दुष्टतामाचरति, स सदाप्रभो र्दृष्ट्यां भद्रः, तादृशाश्च नरास्तस्मै रोचन्ते, न चेन्न्यायविचारस्येश्वरः कुत्रेति कथनेन तं खेदद्यथ । 2.17
पश्यताहं स्वीयदूतं प्रहेतुमुद्यतोऽस्मि, स मदग्रे पन्थानं संस्करिष्यति, यश्च युष्माभिरन्विष्यमाणः प्रभु र्युष्माभिरभिरुचितश्च नियमस्य दूतः सोऽकस्मात् स्वप्रासाद उपस्थास्यते, पश्यत स आयातीति वाहिनीनां सदाप्रभुराह । 3.1
तस्यागमनदिनन्तु सोढुं केन शक्यं ? तस्य दर्शनदाने वा कोऽवस्थास्यते ? यतः स विलायकस्वर्णकारस्याग्ने रजकाणां क्षारोदकस्य वा सदृशः । 3.2
स च रूप्यं विलाययन् शुचीकुर्व्वंश्चैवोपविश्य स्वर्णमिव रूप्यमिव वा लेवेः सन्तानान् शुचीकुर्व्वन् निर्मलीकरिष्यति, ततस्त सदाप्रभोः परिचारका धार्मिकतया नैवेद्योत्सर्जकाश्च भविष्यन्ति । 3.3
यद्वच्च प्राक्तनदिनेषु पूर्व्ववत्सरेषु च, तद्वत् तदा यिहूदायिरूशलमयो र्नैवेद्यं सदाप्रभवे रोचिष्यते । 3.4
अहञ्च विचाराय युष्मत्समीपमागमिष्यामि, मायाविनां व्यभिचारिणां मृषाशपथकारिणां, वेतनजीविनि विधवाायामनाथबालके च दौरात्म्यकारिणां प्रवासिपीडकानाञ्च, मद्भीतिविवर्जितानां जनानां प्रातिकूल्येनाहं सत्वरः साक्षी भविष्यामि चेति वाहिनीनां सदाप्रभुराह । 3.5
यतः सदाप्रभुरहं निर्विकारः, याकूबस्य सन्तानाश्च यूयम् अनश्वराः । 3.6
स्वपूर्व्वपुरुषाणां कालतो यूयं मम विधिभ्योऽपक्रम्य तान् न रक्षथ । मां प्रति पर्य्यावर्त्तध्वं, तथा कृतेऽहं युष्मान् प्रति पर्य्यावर्त्तिष्ये । अत्र यूयं वदथ, केन पर्य्यावर्त्तिष्यामहे ? 3.7
ईश्वरः किं मनुष्येण प्रतारयितव्यः ? यूयन्तु मां प्रतारयथ । अत्र यूयं वदथ, केन त्वां प्रतारयामः ? दशमांशेनेापहारेण च । 3.8
यूयं शापेनाभिशप्ताः, वस्तुतो भो कृत्स्ने जाते, यूयं मां प्रतारयथ । 3.9
कृत्स्नो दशमांशो युष्माभिः कोषागारमानीयतां मम गृहे च भक्ष्यद्रव्यं विद्यतां, एतेनैव मां परीक्षध्वमिति वाहिनीनां सदाप्रभुराह । अवश्यमहं युष्मत्कृते गगनस्य वातायनान्युद्घाटयिष्यामि, युष्मत्कृतेऽपरिमेयामाशिषं विमोच्यामि च । 3.10
युष्मत्कृते ग्रासकारिणं तर्जयिष्यामि च, तेन स युष्मत्क्षतये भूमेः फलानि न नाशयिष्यति, क्षेत्रे च युष्माकं द्राक्षालता न निष्फला भविष्यतीति वाहिनीनां सदाप्रभुराह । 3.11
सर्वाश्च परजातयो युष्मान् धन्यान् वदिष्यन्ति, यतो यूयमेवाभिरुचितस्य देशस्याधिकारिणो भविष्यथेति वाहिनीनां सदाप्रभुराछ । 3.12
मम प्रातिकूल्येन युष्माकं वाक्यान्युग्राण्यभवन्निति सदाप्रभुराह । 3.13
अत्र यूयं पृच्छथ, तव प्रातिकूल्येन वयं किं कथयामः ? यूयं वदथ, ईश्वरस्याराधनालीका, तस्य रक्षणीयरक्षणाद् वाहिनीगणाधिपस्य सदाप्रभोः समक्षं मलिनाकारेण गमनाच्चास्माकं को लाभो जातः ? 3.14
अतोऽधुना वयं दर्पिणो नरान् धन्यान् वदामः, दुष्कर्म्मकारिण एव प्रतिष्ठां प्राप्तवन्त ईश्वराच्च परीच्य निस्तारमपि लब्धवन्तः । 3.15
तदानों सदाप्रभुतो भयकारिणो नरा मिथः समलपन् सदाप्रभुश्चावधायाशृणोत्, सदाप्रभुतो भयकारिणां तस्य नामानुचिन्ततांश्च नराणां कृते तस्य सम्मुखं स्मरणार्थकमेकं पुस्तकमलेखि च । 3.16
ते ममैव सन्तीति सदाप्रभुराह, मया यद्दिनं रच्यते, तस्मिंस्ते मम निजस्वं भविष्यन्ति, यथा च पिता स्वसेवाकारिणि पुत्रे स्नेहवान्, तथैवाहं तेषु स्नेहवान् भविष्यामि । 3.17
तदा यूयं परिवृत्य धार्मिकदुष्टयो र्मध्ये प्रभेदं, ईश्वरसेवाकारिणस्तत्सेवात्यागिनश्च मध्ये च प्रभेदं द्रक्ष्यथ । 3.18
वस्तुतः पश्यत, चुल्लीवत् प्रज्वलितः स दिवस आयाति, तदानों दर्पिणो दुष्कर्म्मकारिणश्च सर्वे नराः पलालस्वरूपा भविष्यन्ति, स चागामी दिवसस्तान् भस्मीकरिष्यति चेति वाहिनीनां सदाप्रभुराह, स तेषां न मूलं न पल्लवं वा शेषयिष्यति । 4.1
परन्तु भो मन्नामतो भयकारिणः, धार्मिकतारूपः सूर्य्यो युष्मानभ्युदेष्यति, तत्किरणाश्चारोग्यावहानि। यूयश्च निर्गत्य पुष्टा गोवत्सा इव नर्त्तिष्यथ, 4.2
दुष्टांश्च मर्द्दिष्यथ, यतो मया यद् दिनं रच्यते, तस्मिंस्ते युष्मत्पदतलस्थं भस्म भविष्यन्तीति वाहिनीनां सदाप्रभुराह । 4.3
यूयं मद्दासस्य मूससो व्यवस्थां स्मरत, अहमेव होरेबे कृत्स्नस्येखायेलस्य कृते तं विधिशासनसङ्ग्रहस्वरूपां तां व्यवस्थामाज्ञापितवान् । 4.4
पश्यत, सदाप्रभो र्महतो भयङ्करस्य च दिनस्यागमनस्याग्रेऽहं युष्मान् प्रत्येलीय भाववादिनं प्रहेष्यामि। 4.5
स सन्तानान् प्रति पितॄणां हृदयं, पितॄन् प्रति च सन्तानानां हृदयं पर्य्यावर्त्तयिष्यति, नचेदहमागमनकाले कृत्स्खं देशं वर्जनसूचकेन शापेनाहनिष्यामि । 4.6