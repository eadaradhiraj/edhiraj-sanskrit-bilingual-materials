उषिययोथमाहसयिहिष्कियाभिधानां यिहूदीयराजानां काले योयाशपुत्त्रो यिरबियाम इतिनाम्न्नाख्यातस्येखायेलीयराजस्य काले च सदाप्रभो र्यद् वाक्यं बेरेः पुत्त्रं होशेयं प्रति प्रादुरभूत् तदृत्तान्तोऽयं । 1.1
होशेयेन सदाप्रभो र्वाक्यस्यारम्भोऽयं । सदाप्रभु र्होशेयं जगाद, त्वं गत्वात्मनः कृते व्यभिचारेण कलङ्कितामेकां भार्य्यां व्यभिचारकलङ्कितान् सन्तानांश्च गृहाण, यतो जातिरियं सदाप्रभोरनुगमनान्निवृत्य व्यभिचारं करोति । 1.2
ततः स गत्वा दिल्लयिमस्य दुहितरं गोमराम् उदूवाह सा च गर्भिणी भूत्वा तस्य कृते पुत्त्रमेकं सुषुवे । 1.3
अपरं सदाप्रभुस्तं जगाद, त्वं तस्य यियियेल् [ईश्वरीयविकिरणम् ] इति नाम कुरु, यतोऽल्पकालात् परमहं यियियेलि कृतस्य रक्तपातस्य प्रतिफलं येहूकूलाय दास्यामीखायेल्कुलस्य राज्यं निःशेषयिष्यामि च । 1.4
तस्मिन् दिने यियियेलः समभूमाविखायेलो धनु र्भक्ष्यामि च । 1.5
अपरं सा पुन र्गर्भवती भूत्वा कन्यां सुषुवे । ततः स तं जगाद, त्वं तस्या लोरुहामा [अननुकम्पिता] इति नाम कुरु, यतोऽहं तान् अर्थत इखायेल्कुलं न पुनरनुकम्पिष्ये, किन्तु हीनानेव करिष्यामि । 1.6
यिहूदाकुलन्त्वनुकम्पिष्ये तेषामीश्वरेण सदाप्रभुना तान् निस्तारयिष्यामि च, न तु धनुरसियुद्धैरश्वसादिभिस्तान् निस्तारयिष्यामि । 1.7
अपरं सा लोरुहामां स्तन्यपानं त्याजयित्वा गर्भिणी भूत्वा पुत्त्रं सुषुवे । 1.8
ततः स जगाद, त्वं तस्य लोयम्मिः [न मत्प्रजा] इति नाम कुरु, यतो यूयं न मम प्रजाः, अहञ्च न युष्माकं भविष्यामि । 1.9
तथापीखायेलः सन्तानानां सङ्ख्या मानातीतानां गणनातीतानाञ्च सामुद्रिकसिकतानां समाना भविष्यति; यूयं न मम प्रजा इति यत्र स्थाने तेऽभ्यधीयन्त, तत्र स्थाने जीवत ईश्वरस्य सन्ताना अभिधायिष्यन्ते । 1.10
यिहूदाः सन्ताना इखायेलः सन्तानाश्चैकत्र समेष्यन्त्येकमध्यक्षञ्च स्वेष्वधिकरिष्यन्ति देशादागमिष्यन्ति च, यियियेलः [ईश्वरीयवपनस्य] दिनं यतो महद् भविष्यति । 1.11
स्वभ्रातॄन् मत्प्रजा ब्रूत स्वस्वसुश्चानुकम्पिताः ॥ 2.1
विवदध्वं स्वमात्रा च विवदध्वं तया सह । यतः सा नास्ति मद्भार्य्या तस्या भर्त्ता च नास्म्यहं ॥ स्वकीयवेश्याक्रियाः सा च दूरीकुर्य्यात् स्वदृष्टितः । स्वकीयजारपरिष्वङ्गं स्वस्तनाभ्यां जहातु च ॥ 2.2
न चेन्मां करिष्यामि विवस्त्रोद्यत्य तामहं । यादृक् जन्मदिने चासीत् स्थापयिष्यामि तादृशों ॥ प्रान्तरस्येव तस्याश्च विधास्यामि दशामहं । मरुतुल्याञ्च तां कृत्वा मारयिष्यामि तृष्णया ॥ 2.3
नाहं तस्या अपत्यान्यनुकम्पिष्य इतः परं । अपत्यानि यतस्तानि प्राभवन् व्यभिचारतः ॥ 2.4
तेषां माता यतो हेतो र्वेश्यावृत्तिं समाचरत् । कर्म्म लज्जाकरं तेषामकार्षीद् गर्भधारिणी ॥ साब्रवीदनुयास्यामि मम तान् प्रेमकारिणः । ममान्नं मम तोयञ्च ममोर्णा मम च क्षुमां । मत्स्नेहं मम पेयञ्च मह्यं विश्राणयन्ति ये ॥ 2.5
पश्य तस्मादहं तस्या वर्त्म रुत्स्यामि कण्टकैः । प्रावृतिञ्च निक्षेप्यामि सा स्वमार्गान् न लप्स्यते ॥ 2.6
स्वजाराननुधावन्ती सा नैवासादयिष्यति । कुर्व्वाणीन्वेषणं तेषामुद्देशं न समाप्स्यति ॥ तदानीं वक्ष्यतीत्थं सा प्रगमिष्याम्यहं पुनः । 2.7
आदौ यो मम भर्त्तासीत् प्रत्यायास्यामि तं प्रति । यादृगासीत् तदा क्षेमं तादृक् नास्त्यधुना मम ॥ 2.8
तान् गोधूमांस्तु तन्मद्यं तत् तैलं दत्तवानहं । अहं वर्धितवांस्तस्या रजतं कनकञ्च तत् । येन तै र्निर्म्मिमे वाल एतन्न ज्ञायते तया ॥ अतो हेतोः स्वकालेऽहं गोधूमान् मम तान् पुनः । ऋतौ तन्मम मद्यञ्च प्रत्यादास्ये पुनः स्वयं ॥ नग्नताच्छादनार्थञ्च तस्यै यां दत्तवान् पुरा । उद्धरिष्यामि तामूर्णां मम ताञ्च क्षुमां पुनः ॥ 2.9
अधुना च स्त्रियस्तस्या भ्रष्टताजन्यमूढतां । तत्प्रेमकारिणां साक्षात् प्रकरिष्याम्यनावृतां । मामकीनकरात् ताञ्च कोऽपि नैवोद्धरिष्यति ॥ 2.10
निवृत्तञ्च करिष्यामि सर्व्वं तस्याः प्रमोदनं। उत्सवं नवचन्द्रश्च विश्रमस्य दिनानि च । सर्व्वं निवर्त्तयिष्यामि तस्या वार्षिकपर्व्व च ॥ 2.11
जारे र्मेह्यमिमे दत्ता मम सन्तीति यानधि । तयोक्तं सकलांस्तस्यास्तान् द्राक्षोडुम्बरद्रुमान् । अहं विध्वंसयिष्यामि विधास्यामि च काननं । ततस्ते भक्षयिष्यन्ते पशुभि र्वनचारिभिः ॥ 2.12
बालदेवान् समुद्दिश्य सा च धूपमदाहयत् । स्वावतंसाद्यलङ्कारैश्चात्मानं पर्य्यभूषयत् । स्वजारानन्वगच्छच्च मान्तु सा व्यस्मरत् तदा ॥ बालानां तस्य कालस्य तस्यै दास्याम्यहं फलं । भाषते भारतीमेतां स्वयमेव सदाप्रभुः ॥ 2.13
अतः पश्य प्रलोभ्याहं तां नेष्यामि मरुस्थलं । चित्तप्रबोधकालापं करिष्ये च तया सह ॥ 2.14
द्राक्षाक्षेत्राणि तस्याश्च तस्यै दास्यामि तत्स्थलात् । आखोर्निम्नभूमिञ्च दास्याम्याशाप्रवेशनं । पुनर्गास्यति सा तत्र यथागायत् स्वयौवने । मिसर्देशस्य मध्याच्चागमनस्य दिने यथा ॥ 2.15
मम कान्तेति मां त्वञ्च तदा सम्बोधयिष्यसि । 2.16
न पुन र्मम बालेत्युक्त्वा मां सम्बोधयिष्यसि । भाषते भारतीमेतां स्वयमेव सदाप्रभुः ॥ बालानां नामधेयानि दरयिष्यामि तन्मुखात् । सर्व्वे ते न पुनवीरं स्मारिष्यन्ते स्वनामभिः ॥ 2.17
चक्षेत्रस्यैः पशुभिः सार्द्धं पक्षिभिः खेचरैः सह । भूतले विहरद्भिश्च सार्द्धं सर्व्वसरीसृपैः । नियमं स्थापयिष्यामि मत्प्रजानां कृते तदा ॥ धनुः खड्गश्च युद्धञ्च भंक्त्वा लोप्यामि देशतः । मत्प्रजाः शयनं तत्र कारयिष्यामि निर्भयं ॥ 2.18
वाचा त्वां वरयिष्ये चानन्तकालाय मत्कृते । धर्म्मन्यायदयास्नेहैस्त्वां वरिष्ये हि मत्कृते ॥ 2.19
सत्येनैव वरिष्ये त्वां ज्ञास्यसे च सदाप्रभुं ॥ 2.20
सदाप्रभुरिदं ब्रूते प्रदास्येऽन्युत्तरं तदा । दिवेऽहं ह्युत्तरं दास्ये द्यौ र्दास्यत्युत्तरं भुवे ॥ 2.21
शस्यमाध्वीकतैलेभ्य उत्तरं भूश्च दास्यति । उत्तरं यियियेलाय पुन र्दास्यन्ति तानि च ॥ 2.22
अहमेव पृथिव्यां तां वापयिष्यामि मत्कृते । अहं ताञ्चानुकम्पिष्ये लोरुहामेतिनामिकां ॥ लोयम्मिञ्च वदिष्यामि त्वमेवासि मम प्रजा । माञ्च सम्बोधयन् सोऽपि भो मदीश्वर वक्ष्यति ॥ 2.23
अपरं सदाप्रभु र्मां जगाद, त्वं पुनवीरं याहि, सुहृदः प्रियायाम् अथच व्यभिचारिण्यां योषिति प्रेम कुरुष्व, यतस्तथैव सदाप्रभुरिखायेलः सन्तानेषु प्रेम कुरुते, ते त्वितरदेवान् अवलोक्यन्ते द्राक्षाफलानां पूपेषु प्रीयन्ते च । 3.1
अतोऽहं पञ्चदशरौप्यमुद्राभिः पञ्चदशेफामानै र्यवैश्च मदर्थं तां क्रीतवान् । 3.2
ताञ्चोक्तवान्, त्वं बहुदिनानि मदर्थमुपविश्यावस्थास्यसे, व्यभिचारं न करिष्यसि पुरुषभोग्या न भविष्यसि च, त्वामुद्दिश्याहमपि तथैवावस्थास्ये । 3.3
यत इखायेलः सन्ताना बहुदिनान्युपविश्यावस्थास्यन्ते, तेषां न राजा नाध्यक्षो न बलिदानं न देवप्रतिमा नैफोदं न ठकुरा वा भविष्यन्ति । 3.4
ततः परम् इखायेलः सन्तानाः प्रत्यावृत्य निजेश्वरं सदाप्रभुं निजराजं दायूदञ्चान्वेषिष्यन्ति, अन्तिमकाले सदाप्रभुं तस्य मङ्गलभावश्च सकम्पा आश्रयिष्यन्ते च । 3.5
इखायेलीयसन्तानाः श्ट्णुतोक्तिं सदाप्रभोः । देशनिवासिभिः सार्द्धं विवादोऽस्ति सदाप्रभोः । देशे सत्यं दयेशस्य ज्ञानं वा नैव विद्यते ॥ 4.1
शपनं वितथालापो वधश्चौर्य्यं कुमैथुनं । आप्लावयन्ति सर्व्वं हि रक्तं रक्तेन स्पृश्यते ॥ 4.2
शोकार्त्तोऽस्ति ततो देशो म्लानास्तस्य निवासिनः । क्षेत्रस्थाः पशवश्चापि पक्षिणश्च विहङ्गमाः । संहारञ्च गमिष्यन्ति मत्स्या अप्यर्णवे स्थिताः ॥ 4.3
माञ्च विवदतां कोऽपि मा परं वा विनिन्दतु । याजकै र्विवदन्ते ये तव जाति र्हि तैः समा ॥ 4.4
अतो हेतो र्दिवाकाले स्खलनं ते भविष्यति । यामिन्याञ्च त्वया सार्द्धं भाववादी स्खलिष्यति । जनन्यास्तव संहारः संविधायिष्यते मया ॥ 4.5
प्रजानां मम संहारो ज्ञानाभावेन जायते । त्वं निराकृतवान् ज्ञानं मया त्वञ्च निराकृतः । मम याजनकर्म्म त्वं पुनर्नैव करिष्यसि ॥ खेश्वरस्य व्यवस्थां त्वं यथा विस्मृतवानसि । त्वत्सन्तानानञ्चापि विस्मरिष्यामि तादृशं ॥ 4.6
यथा वृद्धिमगच्छंस्ते तथापराध्नुवन् मम । श्रियं तेषां विकीर्णाहं विधास्याम्यवमाननं ॥ 4.7
प्रजानां मम पापानि तेषां सन्त्युपजीविका । ते तासामपराधेषु लुब्धप्राणा भवन्ति च ॥ 4.8
प्रजाया या दशा सेव याजकस्य भविष्यति । प्रदास्यामि त्वहं तस्मै तदाचारोचितं फलं । तस्य कर्म्माणि तस्यैव वर्त्तयिष्यामि मस्तके ॥ 4.9
त आहारं करिष्यन्ति तृप्तिस्तैस्तु न लप्स्यते । व्यभिचारं करिष्यन्ति वृद्धिस्तैस्तु न लप्स्यते । यस्मान्नित्यप्रभुं मन्तुं निवृत्तास्तेऽभवन् जनाः ॥ 4.10
व्यभिचारसुरामद्यै र्हृदयं व्यपनीयते ॥ 4.11
स्वकीयकाष्ठं हि पृच्छन्ति प्रष्टुकामा मम प्रजाः । तासाञ्चोत्तरदातारो जायन्ते निजयष्टयः ॥ आत्मना व्यभिचारस्य भ्रान्तास्ता अभवन् यतः । खेश्वरस्यानधीनाश्च व्यभिचारं समाचरन् ॥ 4.12
बलिदानं प्रकुर्व्वन्ति गिरिश्टङ्गेषु ते जनाः । उपपर्व्वतपृष्ठेषु ते धूपं दाहयन्ति च ॥ एलोनो लिब्निरेला चेतिनामानश्च पादपाः । यत्र सन्त्युत्तमच्छाया तत्र वृक्षतलं गताः ॥ युष्मदुहितृभिस्तस्माद् व्यभिचारः करिष्यते । युष्माकं पुत्त्रवध्वश्च भविष्यन्त्यभिसारिकाः ॥ 4.13
व्यभिचारं करिष्यन्ति युष्मदुहितरो यदा । युष्माकञ्च यदा वध्वी र्भविष्यन्त्यभिसारिकाः । तासां दण्डस्तदानीन्तु न विधायिष्यते मया ॥ जनका अपि गच्छन्ति पुंश्चलीभिः समं पृथक् । बलिदानञ्च कुर्व्वन्ति वेश्याभिः सह ते यतः । हीनबुद्धिरियं जातिरवश्यं पातयिष्यते ॥ 4.14
भो इखायेल् यदि स्यात् त्वं व्यभिचारं समाचरेः । तथापि तादृशं दोषी यिहूदा मैव जायतां ॥ यूयं मा गिल्गलं यात माश्रयध्वं विथावनं । शपथार्थञ्च मा ब्रूत जीवदस्ति सदाप्रभुः ॥ 4.15
इखायेल् खैरगामी हि गौ र्यथा खैरगामिनी । अतो यद्वत् रघुस्थाने चरन्तं मेषशावकं । चारयिष्यति तांस्तद्वदचिरेण सदाप्रभुः ॥ 4.16
प्रतिमाभिः समासक्त इफुयिम् वर्ज्यतां त्वया ॥ 4.17
सुरायां विद्यतायां तै र्व्यभिचारो विधीयते । स्वावज्ञाये जनाध्यक्षा देहि देहीति वाक्प्रियाः ॥ 4.18
पवनः स्वोयपक्षाभ्यां तां जातिञ्च निबद्धवान् । लज्जापन्ना भविष्यन्ति स्वोययज्ञैश्च ते जनाः । 4.19
याजकाः श्ट्णुतोक्तिं मे इखायेल्कुल संश्ट्णु । भो भूपालकुल त्वञ्चाप्याकर्णयितुमर्हसि ॥ यतो हेतो विचारोऽयं युष्मदर्थे विधीयते । उन्माथा इव मिस्पायां यतो यूयमतिष्ठत । ताबोरे विस्तृतं जालमिव यूयमभूत च ॥ 5.1
नरहत्त्यां गभीराञ्चाकुर्व्वन्नुन्मार्गगामिनः । भविष्यामि त्वहं तेषां सर्व्वेषां दमने पटुः ॥ 5.2
अहमिफुयिमं जाने नेखायेल् मत्तो नाऽवृतः । इफुयिम् व्यभिचारी त्वम् इखायेल् अश्रुचीकृतः ॥ 5.3
स्वेश्वरस्य समीपं ते कुर्य्युः प्रत्यागमं यथा । स्वक्रियाभिस्तथा तेषामनुज्ञा न विधीयते ॥ व्यभिचारस्य किन्वात्मा तेषां मध्येऽवतिष्ठते । तस्मात् सदाप्रभुञ्चापि नाभिजानन्ति ते नराः ॥ 5.4
इखायेलो यशोदाता साक्षात् साक्ष्यं ददाति हि । इखायेल् इफुयिम् चोभौ स्वापराधैः स्खलिष्यतः । यिहूदा अपि तत्काले तयोः सार्द्धं स्खलिष्यति ॥ 5.5
स्वगोमेषान् गृहीत्वा तेऽन्वेषणाय सदाप्रभोः । गमिष्यन्ति तदुद्देशस्तैस्तु नैव समाप्स्यते । यतः स दृष्टितस्तेषां तिरोभूतो भविष्यति ॥ 5.6
ते सदाप्रभुमुद्दिश्य जाता विश्वासघातकाः । परजातिषु सन्तानान् यस्मात्ते समयेोजयन् । अधुना चन्द्रहासस्तान् साधिकारान् ग्रसिष्यते ॥ 5.7
गिब्यायां वाद्यतां तूय्यं रामायां भेरिरेव च । 5.8
उच्चै र्बेथावने ब्रूत विन्यामींस्त्वमभिद्रुतः ॥ भर्त्सनस्य दिने ध्वंसं इफुयिम् प्रगमिष्यति । इखायेलीयवंशेषु सत्यं विज्ञापयाम्यहं ॥ 5.9
यिहूदीयाधिपा जातास्तुल्याः सोमापसारकैः । तेषामुपरि मत्क्रोधं ततः सेक्ष्यामि तोयवत् ॥ 5.10
पीडनं मर्द्दनञ्चापि विचारे भुङ्क्त इफूयिम् । यस्माज्ज्घन्यमादेशं स कामादनुगच्छति ॥ 5.11
कीटतुल्यस्ततो हेतोरहमिफुयिमः कृते । यिहूदीयकुलस्यापि कृतेऽहं संक्षयोपमः ॥ 5.12
इफुयिम् स्वामयं दृष्ट्वा यिहूदाञ्च निजव्रतं । अश्रूरीयमहीपालम् उपाशिश्रियतेऽफयिम् । तं प्रतीकारिराजश्च प्रत्यसौ प्राहिणोज्जनान् ॥ 5.13
किन्तु युष्माकमारोग्यं कर्त्तुं तेन न शक्यते । असमर्थः स युष्मत्तः क्षतानां वा निवारणे ॥ सिंहतुल्यो यतो हेतोरहमिफुयिमं प्रति । यिहदाकुलमुद्दिश्याहं यथा युवकेशरी ॥ 5.14
स्वयमेव विदार्य्याहं गमिष्यामि यथागतं । अहञ्चापहरिष्यामि कोऽपि नैवोद्धरिष्यति ॥ यावद् बुद्ध्वा स्वदोषं ते मुखं नान्विष्यते मम । अहं तावत् परावृत्य गमिष्यामि निजस्थलं । प्राङ्कटस्यैव काले मां तेऽन्वेषिष्यन्ति यत्नतः ॥ 5.15
एत प्रत्यागमिष्यामो वयं नित्यप्रभुं प्रति । स विदारितवान् अस्मान् स च स्वस्थीकरिष्यति । स एवाहतवान् अस्मान् भङ्क्ष्यत्यस्मत्क्षतानि सः ॥ 6.1
दिनद्वये गते सोऽस्मान् पुनः सञ्जीवयिष्यति । तृतीये दिवसे तेन पुनरुत्थापिता वयं । जीवनं यापयिष्यामस्तस्य लोचनगोचरे ॥ 6.2
ज्ञात्वा नित्यप्रभुं ज्ञातुं भविष्यामोऽनुधाविनः । अरुणोदयवत् तस्य निर्गमोऽस्ति निरूपितः ॥ अस्माकं मङ्गलार्थं स आगमिष्यति वृष्टिवत् । अन्तिमा वा यथा वृष्टि र्भूमिसिञ्चनकारिणी ॥ 6.3
इफुयिम् त्वां समुद्दिश्य किं नु कारयिष्यते मया। यिहूदास्त्वां समुद्दिश्य किं नु कारयिष्यत मया ॥ युवयोः साधुता यस्मात् प्रातःकालीनमेघवत् । प्रत्यूषे च स्ववारीव सत्वरं सापगच्छति ॥ 6.4
भाववादिजनैस्तस्मात् तान् सन्तक्षितवानहं ॥ स्वमुखस्य च वाक्यैस्तान् जनान् निहतवानहं। दण्डाज्ञास्तव तुल्याश्च विद्युतोत्पद्यमानया ॥ 6.5
साधुता रोचते मह्यं बलिदानं न रोचते । मह्यं होत्रीययज्ञेभ्य ऐशज्ञानञ्च रोचते ॥ 6.6
नियमन्तु जना एतेऽलङ्घयन्नादमो यथा । मामुद्दिश्य च ते तत्राभवन् विश्वासघातकाः ॥ 6.7
अधर्म्माचारिणां पूर्हि गिलियद् रुधिराङ्किता ॥ 6.8
दस्यूनां संहति र्यद्वन्नरं धर्त्तुं प्रतीक्षते । तद्वत् याजकसङ्घोऽपि शिखिनः पथि हन्ति तं । भ्रष्टाचारं यतो हेतोरते कुर्व्वन्त्यतिकुत्सितं ॥ 6.9
विकटा प्राप्यते दृष्टिरिखायेलः कुले मया । इफुयिम् व्यभिचाराक्त इखायेल् च कलङ्कितः ॥ 6.10
भो यिहूदास्त्वदर्थञ्च निर्णीतं प्रशस्यकर्त्तनं । प्रजानां मम दासत्वे मया सम्परिवर्त्तिते ॥ 6.11
इखायेलं पुनः स्वस्थं कर्त्तुं मय्युद्यते सति । पापमिफुयिमो भाति शोमिरोणस्य दुष्टता ॥ अनृताचारिणस्ते हि गाहते तस्करो गृहं । दस्यूनां संहति र्मार्गे दस्युवृत्तिं करोति च ॥ 7.1
कृत्स्नं तेषान्तु दुष्टत्वं स्मरणे निहितं मम । निजान्तःकरणैश्चैतन्नैव तैरनुचिन्त्यते ॥ अधुना ते तु तिष्ठन्ति परिवीताः स्वकर्म्मभिः । तानि सर्व्वाणि विद्यन्ते मम लोचनगोचरे ॥ 7.2
हृष्टं कुर्व्वन्ति राजानं स्वदुष्टत्वेन ते जनाः । जनाध्यक्षांश्च कुर्व्वन्ति हृष्टान् स्वोयसृषोक्तिभिः ॥ 7.3
ते पारदारिकाः सर्व्वे पूपकारेण चेन्धने । चुल्ह्यां प्रज्वलिते यद्वद् वद्भिस्तद्वज्ज्वलन्ति ते ॥ सिक्तं गोधूमचूर्णं हि यत्नतस्तेन मर्दितं । यावन्न स्फायते तावन्निवृत्तः सोऽनुवीजनात् ॥ 7.4
अस्मद्राजोत्सवेऽध्यक्षा मद्यात् सन्ति ज्वरातुराः । सोऽप्यत्याचारिभिः सार्द्धं प्रगृहीते करद्वयं ॥ 7.5
छलनार्थं स्वचित्तानि चुल्लीवञ्च्छ्छितानि तैः । यदिस्यात् कृत्स्नयामिन्यां स्वप्यात् तेषां स पूपककृत् । तथापि ज्वलति प्रातश्चुल्ली वद्भिरिवोच्छिखः ॥ 7.6
सर्वे चुल्लीव तप्तास्ते ग्रसन्ते निजशासकान् । राजानः सकलास्तेषां शेरते यत्नं गताः । मां प्रति प्रार्थनाकारी तेषां कोऽपि न विद्यते ॥ 7.7
मिश्रितं जातिभिः सार्द्धं करोत्यात्मानमिफुयिम् । अपरावर्त्तितः पाके यः पूपः स इवेफुयिम् ॥ 7.8
बलं तस्य परे भुक्तं तत्तु तेन न बुध्यते । शिरः श्वेताङ्कितं तस्य तत्तु तेन न बुध्यते ॥ 7.9
इखायेलो यशोदाता साक्षात् साक्ष्यं ददाति हि । न तु ते पुनरायान्ति खेश्वरं तं सदाप्रभुं । एवम्भूतेऽपि ते तस्य न कुर्व्वन्ति गवेषणं ॥ 7.10
इफुयिम् हीनधीरस्ति मन्दबुद्धिकपोतवत् । प्रार्थ्यते मिसरो वा तैरश्रूरो वाभिगम्यते ॥ 7.11
तेषु गच्छत्सु जालन्तु मया विस्तारयिष्यते । ते चावतारयिष्यन्ते मयाकाशात् खगा इव । शासिष्यन्ते मया ते च स्वसमाजे यथा श्रुतं ॥ 7.12
सन्तापो भविता तेषां यान्ति मत्तः पलाय्य ते । 7.13
विनाशो भविता तेषां मम भक्तिं त्यजन्ति ते । मुक्तिकर्त्तास्म्यहं तेषां तैस्तु मय्युच्यतेऽनृतं ॥ न खान्तःकरणैः सार्द्धं मामुद्दिश्य रुदन्ति ते । केवलं स्वोयशय्यासु हाहाकारं प्रकुर्वते। शस्यार्थं मदिरार्थञ्च सङ्कला मां व्यजन्ति ते ॥ 7.14
शिक्षयित्वा मया तेषां बाहवः सबलीकृताः । मविरुद्धन्त्वनिष्टस्य सङ्कल्पान् रचयन्ति ते ॥ 7.15
कुर्वते ते परावृत्तिं न तु तं परमं प्रति । यादृशं वञ्चनाकारि धनुस्ते सन्ति तादृशाः ॥ जिह्वानां रोषतस्तेषां पतिष्यन्त्यसिनाधिपाः । तेषां विद्रूपमूलं तत् मिसर्देशे भविष्यति । 7.16
भेरीं वादय वक्त्रेण शत्रु र्नित्यप्रभो गृहं । आक्रमिष्यति सुक्षिप्रम् उत्क्रोशः प्रपतन्निव ॥ 8.1
यस्माल्लङ्घितवन्तो हि नियमं मम ते जनाः । मामकीनव्यवस्थायां जातास्ते हीनभक्तयः ॥ मामुद्दिश्य रुदन्तस्ते वदिष्यन्ति मदीश्वर । भवन्तमभिजानीम इखायेलो जना वयं ॥ 8.2
उत्तमं यत् तदिखायेल अवज्ञाय निरस्तवान् । तस्यानुधावनं तस्मात् शत्रुस्तस्य करिष्यति ॥ 8.3
राजानः सन्नियुक्तास्ते नै तु सम्मतितो मम । अध्यक्षाच्च नियुक्तास्ते नै तु तज्ज्ञातवानहं ॥ स्वीयरूप्यसुवर्णाभ्यां विग्रहास्तैश्च निर्मिताः । एतस्य परिणामस्तूच्छेदस्तेषां भविष्यति ॥ 8.4
शोमिरोन् तव गोवत्सः कृतवांस्त्वां निराकृतं । मम कोपानलस्तेषु मनुष्येषूज्ज्वलोऽभवत् । अहो निर्द्दोषता तेषां कतिकालं न सेत्स्यति ॥ 8.5
स विखावेल उत्पन्नस्तक्ष्णः कर्म्म स नेश्वरः। 8.6
शोमिरोणः स गोवत्सः खण्डशो निपतिष्यति ॥ वायुमेवाप्तवन्तस्ते वात्यां प्राप्स्यन्ति शस्यवत् । काण्डहीनन्तु शस्यं तत् चूर्णहीनस्तदङ्कुरः । फलं जायेत चेत् तर्हि परैस्तन्निगरिष्यते ॥ 8.7
इखायेल् अवगीर्णोऽभूत् यच्च पात्रं न रोचते । तत्तुल्याः परजातीनां मध्ये तिष्ठन्ति तेऽधुना ॥ 8.8
गता यस्मादश्रूरं ते निःसङ्गा वन्यगर्दभाः । प्रेमकारिजनान् लब्धुम् इफुयिम् दत्तवान् पणं ॥ 8.9
जातिभ्यस्तैः पणो दत्तः सङ्ग्रहीष्याम्यधुना तु ताः । भाराद् राजाधिराजस्य यास्यन्ति न्यूनताञ्च ते ॥ 8.10
पापार्थमिफुयिम् बह्वी वेदी र्निम्मितवान् यतः । तस्मात् पापस्वरूपास्ता वेद्योऽजायन्त तत्कृते ॥ 8.11
स्वव्यवस्था कृते तस्य बह्व्यो लिखिता मया । विजातीयकथातुल्यं तत् सर्व्वं तेन गण्यते ॥ 8.12
मह्यं दत्तान् बलीन् मत्वा मांसमेवोत्सृजन्ति ते । तच्च खादन्ति तान् नैवानुगृह्णीते सदाप्रभुः ॥ अपराधन्तु तेषां तं स इदानीं स्मरिष्यति । पापानां तैः कृतानाञ्च फलं तेभ्यः प्रदास्यति । पुनर्वीरं मिसर्देशस्तै र्गन्तव्यो भविष्यति ॥ 8.13
स्वस्रष्टारं हि विस्मृत्येखायेल् हर्म्याणि निर्ममे । यिहूदाश्च पुरी र्बह्वीः कृतवान् दुर्गवद्दृढाः ॥ अनलन्तु प्रहेष्यामि तस्य सर्व्वपुरीष्वहं । तत्रत्यानि च हर्म्याणि सोऽनलो भक्षयिष्यते ॥ 8.14
जातिवर्ग इवेखायेल् त्वमुल्लासाय मा हृषः । यस्मात् त्वं व्यभिचाराय स्वेश्वरं त्यक्तवत्यसि । सर्व्वशस्यखलेषु त्वं प्रीयसे पारितोषिके ॥ 9.1
न खलं तैलकुण्डं वा जातिमेतां भरिष्यति । 9.2
द्राक्षाणाञ्च रसस्तस्याः प्रत्याशां वञ्चयिष्यति ॥ नैव नित्यप्रभो देशे सन्निवत्स्यन्ति तज्जनाः। इफुयिम् तु पुनर्वीरं मिसर्देशं गमिष्यति । अश्रूरे चाशुचि द्रव्यं तेषां भक्ष्यं भविष्यति ॥ 9.3
न सदाप्रभवे तैश्चोत्स्रक्ष्यते गोस्तनीरसः । न ते तस्य प्रियास्तेषां बलयः शोचनान्नवत् । तदन्नं भक्ष्यते येन सोऽशुचि र्जायते जनः ॥ यदन्नं विद्यते तेषां तत् तेषां प्राणरक्षकं । तस्मान्नित्यप्रभो र्गेहे नोपयुक्तस्तदागमः ॥ 9.4
किं करिष्यथ पर्व्वीहे उत्सवे वा सदाप्रभोः ॥ 9.5
पश्य तेऽपगता ध्वस्ता मिसरस्तान् प्रचेष्यति । निखनिष्यति तान् मोफं तेषां यच्च मनोहरं । रूप्यं वृश्चिकपर्णी तद् आत्मसात् प्रकरिष्यति । तेषां पट्टगृहाणाञ्च मध्ये स्थास्यन्ति कण्टकाः ॥ 9.6
तत्त्वावधारणस्यैव दिवसा उपतस्थिरे ॥ अन्यायप्रतिकारस्य दिवसा उपतस्थिरे । तच्चाभिज्ञास्यतीखायेल भाववादी हि बालिशः । आत्मिको नर उन्मत्तः किमेतस्य तु कारणं । तव पापस्य बाहुल्यं हिंसायाश्च प्रभूतता ॥ 9.7
वर्त्तते मामकेशस्य सङ्गे चार इवेफुयिम् । यांते व्याधस्य रुध्यन्ते पन्थानो भाववादिनः । हिंसाभावस्तदीशस्य मन्दिरे तं प्रतीक्षते ॥ 9.8
गभीरं भ्रष्टभावास्ते गिबियाया दिने यथा । अपराधन्तु तेषां स ईश्वरोऽनुस्मरिष्यति । स तेषां सर्व्वपापानां प्रतीकारं विधास्यति ॥ 9.9
मयासादित इखायेल् मरौ द्राक्षाफलं यथा। यथोडुम्बरवृक्षस्य प्रथमे सति तेजसि । आशुपक्वं फलं भात्यदृशं युवत्पितूंस्तथा ॥ बालपियोरदेवन्तु तेऽभिजग्मुस्ततः परं । तल्लज्जास्पदमुद्दिश्यात्मानं ते चक्रिरे पृथक् । गर्हणीया बभूवुश्च स्वप्रीते र्विषया इव ॥ 9.10
यासीदिफुयिमः श्रीः सा पक्षिणीवोड्डूयिष्यते । विरेमः प्रसवो नग्नो जरायोश्च सगर्भता ॥ 9.11
यदिस्यात् ते स्वसन्तानान् वर्द्धयेयुः कथञ्चन । तथापि हीनसन्तानांस्तान् करिष्याम्यहं पुनः ॥ तानि तेषामपत्यानि न भविष्यन्ति मानवाः । तेषामप्यापदायाति मयि तेभ्योऽपगच्छति ॥ 9.12
सोरस्याभिमुखे भाति सुखं रोपित इफुयिम् । स्वसन्तानांस्तु हन्त्रे स वहिरानेष्यतोफुयिम् ॥ 9.13
देहि नित्यप्रभो तेभ्यस्त्वन्तु किं दातुमर्हसि । गर्भस्त्राव्युदरं तेभ्यस्तनौ देहि च शोषितौ ॥ 9.14
गिलगले दुष्टता तेषां सम्पूर्णैव प्रकाशते । तत्राहं तान् विगर्हे स्म कर्मणां वीक्ष्य दुष्टतां ॥ स्वगेहात् तान् निरस्याहं नैव मंस्ये प्रियान् पुनः । सर्व्वे तेषां जनाध्यक्षाः सन्ति मत्तः पराङ्मुखाः ॥ 9.15
आहता इफुयोमोयाः शुष्कमूलाश्च निष्फलाः। बालांश्चज्जनयेयुस्ते हनिष्यामि प्रियान् शिशून्। 9.16
मामकीनेश्वरस्तांश्च मनुष्यान् निग्रहीष्यति । यतस्तै र्वचने तस्य स्वमनो न निधीयते । ते मध्ये परजातीनाम् अटिष्यन्त इतस्ततः ॥ 9.17
इखायेल् पर्णिनी द्राक्षा फलं तस्याश्च युज्यते । फलबाह्यल्यवद् बह्वी र्वेदीः स्वार्थं करोति सः । देशोत्कर्षवदुत्कृष्टा मूर्त्ती र्निर्मिमते च ते ॥ 10.1
द्विहृदय्यंस्तु तेषां स दीर्घकालं न सहते। वेदीश्छेत्स्यति तेषां स मूर्त्तीश्च ध्वंसयिष्यति ॥ 10.2
ते वक्ष्यन्त्यधुनास्माकं राजा कोऽपि न विद्यते । न सदाप्रभुतोऽस्माकं राजा नः किं करिष्यति ॥ 10.3
ते वदन्ति कथाः श्लाघ्याः समयं कुर्व्वतेऽनृतैः । 10.4
तस्मादुत्पत्स्यते दण्डः क्षेत्राल्यां घूस्तुरो यथा ॥ वैथावनस्थगोवत्से भीताः शोम्रोणवासिनः । यतस्तत्कारणाच्छोकं प्रकरिष्यन्ति तत्प्रजाः ॥ 10.5
पूर्व्वं तस्मिन् कृतोल्लासा ये च तस्य पुरोहिताः । ते शोचिष्यन्ति तत्तेजः स यतस्तद्विवर्जितः ॥ नेयो नायिष्यतेऽशूरं स राज्ञे प्रतिकारिणे । इफुयिम् लप्स्यते लज्जां स्वमन्त्राङ्गीष्यतीखयेत् ॥ 10.6
शोमिरोयो नृपो नष्टस्तृणं यद्वज्जलोपरि ॥ 10.7
इखायेलच्च पापं या उच्चस्थल्यो विथावनः । ताश्छेत्स्यन्ते प्ररोक्ष्यन्ति तद्वेद्यां कण्टकक्षुपाः ॥ अस्कांश्छादयतेत्यद्रींस्तदा वक्ष्यन्ति तज्जनाः। ते गिरींश्च वदिष्यन्ति पततास्मच्छिरःखिति ॥ 10.8
आ गिब्याया दिनेभ्यस्त्वमिखायेलसि पातकी । त्वज्जनास्तस्थिरे तत्र गिब्यायां न दधार तान् । दुर्जनत्वस्य वंशानां प्रातिकूल्यात् कृतं रणं ॥ 10.9
तांस्तु शासितुकामोऽहं तेषां बाधाय जातयः । सङ्गमिष्यन्ति बद्धानां स्वापराधद्वये मया ॥ 10.10
इफुयिम् शिक्षिता धेनुः प्रीयते शस्यमर्द्दने । ग्रीवायान्तु सुखायां तस्या धास्याम्यहं युगं ॥ योक्ष्यामीफुयिमं याने यिहूदाः क्रक्ष्यति क्षितिं । याकूबः स्वकृते लोष्टान् मर्दयिष्यति खण्डशः ॥ 10.11
धर्म्ममुद्दिश्य वीजस्य वपनं कर्त्तुमर्हथ । साधुत्वस्योपयुक्तञ्च शस्यं कर्त्तितुमर्हथ । यूयं भूमिं हलास्पृष्टां खनते कर्त्तुमर्हथ ॥ उपयुक्तो ह्ययं कालोऽन्वेषणाय सदाप्रभोः । स उपस्थाय युष्मभ्यं धर्म्मवृष्टिं प्रदास्यति ॥ 10.12
युष्माभि र्दुष्टतामुप्त्वान्यायशस्यं हि कृष्यते । अनृतस्य फलञ्चैव युष्माभिः परिभुज्यते । त्वं स्वमार्गं स्ववीरांश्च बह्वनाश्रितवान् यतः ॥ 10.13
उद्भविष्यति निर्घोषस्तस्मात् त्वज्जनमध्यतः । सर्व्वेषां तव दुर्गेणां नाशस्तद्वद् भविष्यति । 10.14
यद्वद् युद्धदिने शल्मन् बेधार्बेलं व्यनाशयत् । तदानीं शिशुभिः सार्द्धं मातरः खण्डशः कृताः ॥ बेथेल् युष्मन्महादोषात् तत्समान् वः करिष्यति । प्रात र्नेष्यति निःशेषम् इखायेला महीपतिः ॥ 10.15
तारुण्यकाल इखायेल् आसीत् मत्प्रेमभाजनं । मिसर्देशत एवाहं स्लीयपुत्त्रं समाह्वयं ॥ 11.1
परन्त्वाहूयमानास्ते दूरं यान्ति स्म दृष्टितः । बलिं यच्छन्ति वालेभ्यो मूर्त्तिभ्यो धूपसौरभं ॥ 11.2
इफायिममहञ्चैव पादचारमशिक्षयं । तस्य बाहुद्वयं धृत्वाहं तञ्चागमयं स्वयं । तेषान्त्वारोग्यदाताहं तन्न जानन्ति ते जनाः ॥ 11.3
अहं मानवपाशैस्तान् आकर्षं प्रेमरज्जुभिः । हनूतो युगहर्त्ताहञ्च तेषां कृतेऽभवं । भक्ष्यद्रव्याणि तेषाञ्च सम्मुखं पर्य्यवेषयं ॥ 11.4
यदिस्यान्मिसरं देशं स न प्रत्यागमिष्यति । तथाप्यश्रूरराजोऽसौ तस्य राजा भविष्यति । परावर्त्तयितुं चित्तं यतस्ते सन्त्यसम्मताः ॥ 11.5
चण्डवात्येव निस्त्रिंशस्तत्पुरेषु भ्रमिष्यति । संहरिष्यति तच्छाखा ग्रसंस्तेषां कुमन्त्रणात् ॥ 11.6
मत्तोऽपक्रमणञ्चेवावलम्बन्ते मम प्रजाः । आरोहणार्थमाहूता उन्नतिं कोऽपि नेच्छति ॥ 11.7
इफुयिम् त्वां कथं जह्यां त्वां वा प्रोज्झेयमिखयेल् । त्वामद्मायाः समानं वा विधातुं शक्नुयां कथं ॥ सिबोयीमः समानं वा त्वां कर्त्तुं शक्नुयां कथं । मदन्तर्घूर्णते चित्तं युगपत् तपते मनः ॥ 11.8
सफलां न करिष्यामि स्वोयकोपस्य चण्डतां । 11.9
न प्रवृत्तो भविष्यामीफुथिमो वा विनाशने ॥ यस्मादीश्वर एवाहं न मनुष्योऽहमस्मि हि । त्वदन्तःस्थः पवित्रोऽहं नागमिष्यामि वैरिवत् ॥ ते च नित्यप्रभोरेव भविष्यन्त्यनुगामिनः । सिंहगर्जनतुल्यञ्च गर्जनं स करिष्यति । गञ्जिते तेन सन्ताना उद्गमिष्यन्ति सागरात् ॥ 11.10
यथा पक्षी मिसर्देशाद् उद्गमिष्यन्ति ते तथा । कपोतो वा यथा तद्वद् अश्रूर्देशस्य मध्यतः । तान् स्वधामसु धास्यामीति ब्रवीति सदाप्रभुः ॥ 11.11
इफुयिम् अयथार्थै र्हि वाक्यैः परिवृणोति मां । इखायेलः कुलञ्चापि छलैः परिवृणोति मां ॥ अद्यापीशस्य सङ्गी सन् विश्वासार्हस्य तस्य च । पवित्रस्य समीपस्था यिहूदा भ्रमणप्रियः ॥ 11.12
इफयिम् पवनाशी हि पूर्व्ववातानुधावकः । स मृषोक्तिं विनाशञ्च वर्द्धयत्यखिलं दिनं ॥ अशूरीयजनैः सार्द्धं समयं विदधाति सः । मिस्त्रीयेभ्यो जनेभ्यश्च तैलं तेनोपनीयते ॥ 12.1
यिहूदा सह तस्माच्च विवादोऽस्ति सदाप्रभोः । याकूबश्च यथाचारः कर्त्तव्यं शासनं तथा । स तत्कर्मानुरूपञ्च फलं तस्मै प्रदास्यति ॥ 12.2
स्वभ्रातुः पादमूलं स जरायो र्धृतवान् पुरा । स्वीयशक्तिप्रयोगेण प्रबभूवेश्वरस्य च ॥ 12.3
प्रभूय स्वर्गदूतस्य स बभूव जयी तदा । रुदंस्तस्य समीपश्च प्रार्थनां व्याजहार सः । बेथेले तेन स प्रापि तत्रास्मानाललाप च ॥ 12.4
ईश्वरो वाहिनीनान्तु स एवास्ति सदाप्रभुः । स सदाप्रभुरित्येव नाम्ना स्मारिष्यते सदा ॥ 12.5
परावर्त्तस्व तस्मात् त्वं तावकीनेश्वरं प्रति । दयां रक्ष विचारञ्च प्रतीक्षस्व खेश्वरं सदा ॥ 12.6
वणिक् सोऽस्ति किनानीयो हस्ते कूटतुलां धरन् । दौरात्म्यस्य ह्यनुष्ठानं सम्यक् तस्मै च रोचते ॥ 12.7
अत इफुयिमाहेत्थं जातस्तावदहं धनी । आत्मनश्च कृते वित्तं समासादितवानहं ॥ ममोपार्जितसर्व्वस्वे नैव कश्चन तादृशः । आविष्कारिष्यते दोषो येन जायेत पातकं ॥ 12.8
आमिसर्देशतोऽहन्तु त्वदीशोऽस्मि सदाप्रभुः । शिविरे वासयामि त्वाम् अद्य पर्व्वदिनेष्विव ॥ 12.9
भाववादिन आभाषे भूयो यच्छामि दर्शनं । भाववादिगणेनाहमुपमा व्याहरामि च ॥ 12.10
गिल्यदे किमधर्म्मोऽस्ति सर्व्वे लीका हि सर्व्वशः । वृषाणां बलिदानेन यज्ञं कुर्व्वन्ति गिल्गले । वेद्यश्च प्रचुरास्तेषां क्षेत्रालिष्वश्मराशिवत् ॥ 12.11
याकूबोऽरामदेशं हि गन्तुं चक्रे पलायनं । भार्य्यार्थं दास्यवृत्तिञ्चेखायेल् स्वीकृतवांस्तदा । स चाभूत् सहधर्मिण्या लाभार्थं पशुरक्षकः ॥ 12.12
इखायेलं मिसर्देशाद् आनयद् भाववादिना । सदाप्रभुः पुनस्तञ्च सोऽरक्षीद् भाववादिना ॥ 12.13
इफुयिम् तु तमत्युग्रं कोपयामास कर्म्मभिः । तस्य रक्तापराधं स मस्तके तस्य धास्यति । धिक्कारस्य फलं तस्मै प्रभुस्तस्य प्रदास्यति ॥ 12.14
पूर्व्वमिफुथिमो वाक्याद् उदविज्यन्त मानवाः । इखायेलि तदानीं स आसीदुच्चपदान्वितः । बालदेवेन पश्चात्तु दोषीभूय ममार सः ॥ 13.1
इदानीमपि ते पापमाचरन्त्युत्तरोत्तरं । खविलायितरूप्येण प्रतिमा रचयन्ति ते । स्वबुद्ध्या कल्पिता मूर्त्तीः सर्व्वशः शिल्पिनिर्मिताः ॥ ता एवोद्दिश्य ते वाक्यमीदृशं व्याहरन्ति च। यजमाना नराः सर्व्वे गोवत्सांश्चुम्बयन्त्विति ॥ 13.2
भविष्यन्ति तु तस्मात् ते प्रातःकालीनमेघवत् । यस्तिरोधीयते क्षिप्रं खमास्तच्छिशिरेण वा ॥ किं वा शस्यतुषैस्तुल्याः खलतो वायुचालितैः । सदृशा वापि धूमस्य गवाक्षेण प्रगच्छतः ॥ 13.3
आमिसर्देशतोऽहन्तु त्वदीशोऽस्मि सदाप्रभुः । न ज्ञातव्योऽपरः कश्चिन्मां विहायेश्वरस्त्वया । यतो मत्तोऽपरः कश्चित् त्राणकर्त्ता न विद्यते ॥ 13.4
प्रान्तरे त्वामवैक्षेऽहं तृष्णाया वसतिस्थले ॥ 13.5
स्वप्रचारे यथा मेषास्तृप्तिं ते लेभिरे तथा । हृत्वा तूद्धतचित्तास्ते जाता मां व्यस्मरंस्ततः ॥ 13.6
अहं तस्माद् भविष्यामि तान् समुद्दिश्य सिंहवत् । मार्गे द्वीपी यथा तद्वत् करिष्यामि प्रतीक्षणं ॥ 13.7
भल्लूकी हृतवत्सेव मिलिष्यामि च तैः सह । तेषां हृदयपद्मञ्च दारयिष्यामि खण्डशः ॥ तत्र केशरिणीवाहं भक्षयिष्यामि तान् जनान् । तांश्च विदारयिष्यन्ति पशवः क्षेत्रचारिणः ॥ 13.8
भो इखायेल् क्षिणोसि त्वाम् अप्रीतिः स्वगतो मयि ॥ 13.9
यस्त्वां सर्व्वपुरे रक्षेत् कुत्र सोऽस्ति नृपस्तव । कुत्र विचारकत्तीरस्तानुद्दिश्य त्वमुक्तवान् । राजानमधिपांश्च त्वमस्मभ्यं दातुमर्हसि ॥ 13.10
क्रुद्धायच्छं नृपं तुभ्यं कुपित्वा चाहरं पुनः ॥ 13.11
इफुमः पुटितो दोषः पापं कोष च सञ्चितं ॥ 13.12
तस्य सूतिव्यथायाति स शिशु र्हीनवर्जितः। सोऽपत्यानां यतो द्वारे स्वकाले नोपतिष्ठति ॥ 13.13
तान् जनान् उद्धरिष्यामि पातालस्य करादहं । भविष्यामि स्वयं तेषां मुक्तिकर्त्ता च मृत्यतः ॥ 13.14
क्व मारी तब भो मृत्यो क्व पाताल तव क्षयः । मम दृश्यास्तिरोभूतः पश्चात्तापो भविष्यति ॥ भ्रातृवर्गस्य मध्येऽसौ विद्यते फलवत्तमः । वायुस्त्वायाति पूर्वीया वायुरेव सदाप्रभोः । मरुस्थानात् समायाति तनोत्सस्तस्य शोक्ष्यति ॥ तस्य तोयप्रवाहच्च जलहीनो भविष्यति । रम्याणां सर्व्वपात्राणां स कोषं लुण्ठयिष्यति ॥ 13.15
शोमिरान् लप्स्यते दण्डम् ईश्वराय यतोऽद्रुहत् । असिना ते पतिष्यन्ति भंक्ष्यन्ते खण्डशः सुताः। स्त्रियो विदारयिष्यन्ते गर्भवत्यः कृपां विना ॥ 13.16
इखायेल अभिगच्छ त्वं पुनः स्वेशं सदाप्रभुं । यस्मात् स्वीयापराधेन सञ्जातं स्खलनं तव ॥ 14.1
स्वसङ्गे वाचं आदाय प्रतियात सदाप्रभुं । तञ्च ब्रूतापराधं त्वं सकलं हर्त्तुमर्हसि । चक्षेममादत्स्व दास्यामस्तुभ्यञ्चोष्ठवान् वयं ॥ 14.2
अस्माकं हि परित्राणमशूरो न करिष्यति । न तुरङ्गान् समारुह्य करिष्यामो गमागमो ॥ न पुनः स्वकृतं वस्त्वभिधास्यामोऽस्मदीश्वरं । करुणा पितृहीनेन यस्मात् त्वय्येव लभ्यते ॥ 14.3
तेषामपक्रमव्याधिः प्रतीकारिष्यते मया । तेष्वहं छन्दतः प्रेष्ये शान्तक्रोधो हि तेष्वहं ॥ 14.4
इखायेलं समुद्दिश्य भविष्यामि खवारिवत् । पद्मिनी च यथा तद्वत् स्फुटितः स भविष्यति । लिबानोनं यथा तद्वत् स्वमूलानि च भङ्क्ष्यति ॥ 14.5
तच्छाखाः प्रसरिष्यन्ति शोभा जीततरोरिव । लिबानोनगिरेश्चेव गन्धस्तस्य भविष्यतः ॥ 14.6
तच्छायायां सुखासीनाः प्रत्यायास्यन्ति मानवाः । 14.7
गोधूमान् जीवयिष्यन्ति द्राक्षावल्लीव वर्धिताः । ते भविष्यन्ति तत्ख्याति र्लिंबानीनीयमद्यवत् ॥ इफुयिम् विग्रहैः सार्द्धं कः सम्बन्धः पुन र्मम । प्रार्थनामनुगृह्णाम्यवेक्षिष्ये तमहं स्वयं ॥ हरित्यर्णेन तुल्योऽहं भविता देवदारुणा । मत्त उत्पद्यमानं हि फलमासाद्यते तव ॥ 14.8
को ज्ञानी नर एतत् स सर्व्वमर्हति बोधितुं । को नरो बुद्धिमानेतत् सर्व्वं स ज्ञातुमर्हति ॥ यस्मान्नित्यप्रभो र्मार्गाः सरला नात्र संशयः । धार्मिकास्तत्र गच्छन्ति दुष्ठास्तत्र स्खलन्ति च ॥ 14.9