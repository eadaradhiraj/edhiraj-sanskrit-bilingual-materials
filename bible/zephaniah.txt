संहारं यत्नतः कुर्व्वन् सकलं भूमिपृष्ठतः । संहर्त्तुमुद्यतोऽस्मीति व्याजहार सदाप्रभुः ॥ 1.2
मानवान् संहरिष्यामि तैः सार्द्धञ्च पशूनपि । संहरिष्यामि शून्यस्थान् खगान् मीनांश्च सिन्धुजान् ॥ नरान् विघ्नस्वरूपांश्च दुष्टताचारिभिः समं । नरं छेत्स्यामि भूपृष्ठादिति ब्रूते सदाप्रभुः ॥ 1.3
यिहूदा उपरिष्टाच्च यिरूशलमवासिनां । सर्वेषामपरिष्टाच्चाहं प्रसार्य्य करं निजं । उच्छेत्स्यामि स्थलादस्मादुच्छिष्टं बालदेवतः । व्याख्यां पुरोहितानाञ्च तैः सार्द्धं याजकानपि ॥ 1.4
मानवान् गृहपृष्ठेषु व्योमसैन्याभिपूजकान् । सर्व्वीन् नित्यप्रभो नाम्ना नाम्ना स्वेष्टनृपस्य च । उभयो र्नामधेयाभ्यां शयमानानुपासकान् ॥ 1.5
नरान् नित्यप्रभोः पश्चाद् गमनादपसारिणः । शाश्वतप्रभुमन्वेष्टुं ध्यातुश्चासम्मतान् नरान् ॥ 1.6
प्रभो नित्यप्रभोः साक्षात् सबलाः सन्तु नीरवाः । यत आसन्नमेवास्ति तस्य नित्यप्रभो र्दिनं ॥ यज्ञस्यायोजनं यस्मात् कृतवान् स सदाप्रभुः । आत्मनिमन्त्रितानाञ्च पावनं तेन साधितं ॥ 1.7
तच्च नित्यप्रभो र्यज्ञं यस्मिन् काले भविष्यति । तदा देशाधिपानाच्च राजपुत्त्रगणस्य च । विजातीयेन वेशेन वेष्टितस्य नरस्य च । सर्व्वस्याहं करिष्यामि सूक्ष्मं तत्त्वावधारणं ॥ 1.8
शिलाञ्च लवमानो यः कश्चित् स्वीयप्रभो र्गृहं । दौरात्म्यच्छलयो र्लोभैः पूर्णं कर्तुं प्रयत्नवान् । दिने तस्मिन् करिष्यामि तस्य तत्त्वावधारणं ॥ 1.9
नित्यप्रभुः पुन र्ब्रूते दिने तस्मिन्नुदेष्यति । मत्स्यद्वाराद् विलापोक्तिः पुरप्रान्ताच्च रोदनं । उपपर्व्वतराजीतो महाभङ्गस्य च ध्वनिः ॥ 1.10
हाहाकारं कुरुध्वञ्च यूयं हट्टनिवासिनः । किनानीयबणिग्जातिः कृत्स्ना संहारिता यतः । उच्छिन्नाश्च नराः सर्वे रौप्यभारेण भारिणः ॥ 1.11
अधिकन्तु दिने तस्मिन् प्रदीपान् ज्वालयन्नहं। करिष्याम्यनुसन्धानं सुसूक्ष्मं यिरुशालमः ॥ तदा चाक्षुब्धकल्कोपरि निर्वृतिसेविनां । मानवानां करिष्यामि सूक्ष्मां तत्त्वावधारणं ॥ 1.12
न हितं नाहितं वापि विदधाति सदाप्रभुः । इदं वाक्यं मनुष्यास्ते भाषन्ते हृदयान्तरे ॥ नराणान्तु धनं तेषां परस्वत्वं भविष्यति । ध्वंसितानि भविष्यन्ति तेषां सर्व्वगृहाणि च ॥ कृते ते गृहनिर्माणे न निवत्स्यन्ति तत्र ते । द्राक्षाक्षेत्राणि कृत्वापि तै र्न पायिष्यते रसः ॥ 1.13
सुप्रत्यासन्नमेवास्ति दिनं नित्यप्रभो र्महत् । तत् प्रत्यासन्नमेवास्ति तच्चातीव त्वरान्वितं ॥ असो नित्यप्रभोस्तस्य दिनस्य श्रूयते रवः । युद्धवीरेण चीत्कारस्तत्र तीव्र उदीर्य्यते ॥ 1.14
सोऽहः कोपाह एवास्ति कटुसङ्कोचयोरहः । ध्वंसविध्वंसयोश्चाहस्तिमिरध्वान्तयोरहः । मेघानां दिनमेवास्ति नीलाभ्राणाञ्च तद् दिनं ॥ 1.15
दृढानां नगराणाञ्च तल्पानाञ्च नभःस्पृशां । वैपरीत्येन तीर्थस्योच्चनादस्य च तद् दिनं ॥ 1.16
नृणां कष्टं विधास्येऽहं ते क्रमिष्यन्ति चान्धवत् । नित्यप्रभो र्विरुद्धं तैः पापाचारः कृतो यतः । धूलिवत् क्षेप्यते रक्तं तेषां मांसञ्च किट्टवत् ॥ 1.17
नित्यप्रभोश्च कोपाह्नि तेषामुद्दारसाधने । सक्षमं न सितं तेषां न स्वर्णं वा भविष्यति ॥ कृत्स्ना ग्रासिष्यते क्षोणी तस्येष्ययाश्च वह्निना ॥ यतो निःशेषसंहारं सर्वेषां भूनिवासिनां । विह्वलत्वेन संयुक्तं विनाशं स करिष्यति ॥ 1.18
जनानां सङ्ग्रहं कृत्वा त्वं समायातुमर्हसि । जाते हेतुमनभ्यस्ते विलम्बञ्चात्र मा कुरु ॥ 2.1
दण्डाज्ञा सोह्यते यस्मात् तुषवत् त्वरते दिनं । नित्यप्रभोश्च कोषाग्नेस्तापो युष्मानुपैष्यति । नित्यप्रभोश्च कोपाग्नो युष्मानभ्याक्रमिष्यति ॥ 2.2
भो देशवासिनो नम्रा अन्वेषध्वं सदाप्रभुं । निजाचारेण युष्माभिः पालितं तस्य शासनं ॥ अन्वेषध्वं पुन र्धर्म्ममन्वेषध्वञ्च नम्रतां । किञ्चित् प्रगोपयिष्यध्वे संरम्भाह्नि सदाप्रभोः ॥ 2.3
घसा स्थास्यति सन्त्यक्ता विध्वंसस्थानमस्किलान् । दिवापासिष्यतेऽस्दोदम् इक्रोणं क्रक्ष्यते हलेः ॥ 2.4
धिग् युष्मानब्धितीरस्थप्रदेशस्य निवासिनः । धिक् करेतीयजाते त्वां भो पिलेष्ठीयभूः किनान् ॥ युष्माकं प्रतिकूलं हि वाक्यमस्ति सदाप्रभोः । त्वां विनाश्य करिष्याम्यहं निवासिविवर्जितां ॥ 2.5
अब्धितीरस्थदेशश्च गोप्रचारो भविष्यति । पूर्णो गोरक्षिणां खातै र्मेषाणाञ्च व्रजाजिरेः ॥ 2.6
यिहदाकुलशेषस्य स प्रदेशो भविष्यति । तत्रैव स्वीयमेषाणां चारयिष्यन्ति ते व्रजान् । सन्ध्यायां शाययिष्यन्त्यस्किलोनस्य गृहेषु च ॥ यतस्तेषु कृपादृष्टिमीक्षतेषां सदाप्रभुः । कृत्वा वन्दिदशां तेषां परावृत्तां करिष्यति ॥ 2.7
मोयाबेऽश्रौषमाक्षेपम् अम्मोनो र्दुर्वचांसि च । यैः क्षिप्ता मत्प्रजास्ताभ्यां तासां देशश्च धर्षितः ॥ 2.8
इस्रायेलो य ईशः स वाहिनीनां सदाप्रभुः । ततो हेतोरिदं ब्रूते जीवेयं चेदहं स्वयं । तर्ह्यवश्यं सिदोमस्य तुल्यो मोयाव् भविष्यति । सम्‍भविष्यन्त्यमोरायास्तुल्याश्चाम्मोनवंशजाः ॥ देशः कण्टकराष्ट्रञ्च लवणस्य खनिस्थलं । अनन्तकालमुत्सन्नं स्थानञ्चैव भविष्यति ॥ प्रजानां मम शेषांशस्तेषां वित्तं हरिष्यति । तेषां रिक्थञ्च लप्स्यन्ते मज्जातेः शेषमानवाः ॥ 2.9
अयं तेषां स्वदर्पस्य परिवर्त्तो भविष्यति । यतो हेतो र्मनुष्यास्ते वाहिनीनां सदाप्रभोः । प्रजानां प्रातिकूल्येनाकार्षु र्निन्दनधर्षणे ॥ 2.10
तेषान्तु प्रातिकूल्येनातीव भीमः सदाप्रभुः । पृथिव्याः सर्व्वदेवानां स क्षयं साधयिष्यति ॥ तदानीं परजातीनां सर्व्वद्वीपनिवासिनां । स्वीयस्थानत एकैकस्तस्मै प्रणिपतिष्यति ॥ 2.11
युष्माकञ्चापि कूशीया हन्तव्या मेऽसिना जनाः ॥ 2.12
उत्तरस्या विरुद्धञ्च स्वीयहस्तं प्रसाय्र्य सः । अश्शूरीयस्य राज्यस्य विनाशं कर्तुमर्हति । नीनवीञ्च विधत्तां स ध्वस्तां शुष्कां मरूपमां ॥ 2.13
यूथास्तत्र शयिष्यन्ते सङ्घशः सर्व्वजीविनः । रात्रौ तत्स्तम्भशीर्षेषु स्यास्यतः कङ्कशल्ल्यकौ । गानकारिखगानाञ्च गवाक्षे श्रोष्यते रवः । शिलायां स्थास्यते ध्वंस एरस्काष्ठस्य पातनात् ॥ 2.14
इयं सा नगरी पूर्वं यासीदुल्लासकारिणी । निर्भयं सा सुखासीना मनसेदमभाषत । अहमेवास्मि मद्भिन्नापरा कापि न विद्यते ॥ कथं सा ध्वंसिता जाता पशूनां शयनस्थलं । तत्सान्निध्येन यः कश्चिद् गमनं प्रकरिष्यति । सीत्कारमीरयित्वा स स्वहस्तं चालयिष्यति ॥ 2.15
धिक् तां विद्रोहिणीं भ्रष्टामुपघातप्रियां पुरीं । 3.1
न तया श्रुतमाज्ञानं न गृहीतञ्च शासनं ॥ न वा नित्यप्रभो सत्यो विश्वासोऽनुष्ठितस्तया । स्वेश्वरस्य समीपं वा गमनं न कृतं तया ॥ 3.2
तन्मध्यस्था जनाध्यक्षाः सिंहा गर्जनकारिणः । तस्या विचारकर्त्तारः सन्ति सायन्तना वृकाः । तैः प्रातःकालपर्य्यन्तं नैकमस्थावशेष्यते ॥ 3.3
तस्याश्च भाववक्तार आत्मश्लाघिप्रतारकाः । तस्या ये याजकास्ते च पवित्रद्रव्यदूषकाः । व्यवस्थाञ्च समुद्दिश्यात्याचारं ते प्रकुर्व्वते ॥ 3.4
धर्म्मवानेव तस्यास्तु मध्यवर्ती सदाप्रभुः । नान्ययायः क्रियते तेन प्रातः प्रातः स्वशासनं । दीप्त्यां संस्थाप्यते तेन नैककृत्वोऽनुपस्थितं । लज्जितुन्तु न शक्नोत्यन्यायाचारप्रियो जनः ॥ 3.5
मया जातय उच्छिन्नास्तासां तल्पा विनाशिताः । रथ्या विध्वंसितास्तासां कोऽपि तत्र न गच्छति । पुरी भग्ना नरैस्त्यक्ता वर्जिताच्च निवासिभिः ॥ 3.6
मयोक्तं केवलं मत्तो भीत्वा गृह्णात्वियं विधिं । तर्हि तद्वसतिस्थानं नैवोच्छिन्नं भविष्यति । मयास्या वैपरीत्येन नान्यत् किञ्चिन्निरूपितं ॥ निश्चितन्तु जनास्तस्या यतमाना अतन्द्रितं । स्वीयकर्मसु सर्वेषु नष्टाचारमकुर्व्वत ॥ 3.7
अतो मां सम्प्रतीक्षध्वं ब्रवीतीदं सदाप्रभुः । लुण्ठनार्थं ममोत्थानदिनं यावत् प्रतीक्षिणः इदं मच्छासनं यस्मात् करिष्ये जातिसञ्चयं । राज्यानि सङ्ग्रहीष्याम्यखिलां क्रोधानलस्य च । चण्डतां स्वीयमन्युञ्च तेषां सेक्ष्यामि मूर्धसु । मदीर्ष्यावह्निना कृत्स्ना क्षोणी ग्रासिष्यते यतः ॥ 3.8
तदानीं शुचिमोष्ठन्तु वर्त्तयिष्यामि जातिषु । सर्व्वी नित्यप्रभो र्नाम्ना ताः करिष्यन्ति चार्थनां । एकस्कन्धेन तस्यैव सेवनं कर्तुमुत्सुकाः ॥ 3.9
कूशदेशीयसिन्धूनां पाराच्चोपासकान् मम । ता आनेष्यन्ति मज्जातिं विकीर्णञ्चापहारवत् ॥ 3.10
याभि र्मेद्वैपरीत्येन त्वं सजातापराधिनी । क्रियाणां कारणात् तासां त्वं न लज्जिष्यसे तदा ॥ उच्छेत्स्यामि यतस्त्वत्तोऽहं दर्पोल्लसितांस्तदा । न दर्पं च पुनवीरं यूयं पूतगिरौ मम ॥ 3.11
त्वन्मध्यं शेषयिष्याम्यहं जातिं दुःखिनीं कृशां । सा तु नित्यप्रभो र्नाम्नि विश्वासं प्रकरिष्यति ॥ 3.12
इस्रायेलः स शेषांशो नैवान्यायं करिष्यति । नानृतं ते वदिष्यन्ति नैव तेषां मुखेषु वा । आविष्कारिष्यते काचिद् रसना वञ्चनप्रिया ॥ चरतस्तान् शयानान् वा कोऽपि न त्रासयिष्यति ॥ 3.13
आनन्दात् क्रियतां गानं भो सियोन्दुहितृस्त्वया । भो इस्रायेल् त्वया चाग्रे हर्षनाद उदीर्य्यतां । भो यिरूशालमः कन्ये हृष्य प्रोल्लस कामतः ॥ 3.14
अपसारितवानेव त्वद्दण्डाज्ञाः सदाप्रभुः । यद्वच्चावस्करं तद्वत् त्वच्छत्रुं सोऽपमृष्टवान् ॥ विद्यते तव मध्ये चेस्रायेलाजः सदाप्रभुः । अनिष्टञ्च पुनवीरं नैव दर्शयिष्यते त्वया ॥ 3.15
यिरूशालम् दिने तस्मिन् मा भैषीरिति वक्ष्यते । शैथिल्यं मा प्रगच्छेद्वा भो सियोन् त्वत्करद्वयं ॥ 3.16
त्वन्मध्ये विद्यते वीर ईश्वरस्ते सदाप्रभुः । साधयिष्यति स त्राणं त्वय्यानन्दं करिष्यते । स्वप्रेम्ना सोऽधुना मौनी त्वयि दृष्ट्वा तु गास्यति ॥ 3.17
जनान् पर्व्वसु शोकार्त्तान् सङ्ग्रहीष्याम्यहं पुनः । ते जनास्तवत्सजातीया धिक्कारेण तु भारिणः ॥ 3.18
पश्य त्वत्पीडकान् सर्व्वीन् निग्रहीष्याम्यहं तदा । तां खञ्जाञ्चोद्धरिष्यामि तां सञ्चेष्यामि विद्रुतां ॥ तज्जना येषु देशेषु लज्जापन्नाः पुरावसन् । तत्राहं तान् करिष्यामि स्तुतिपात्रं यशस्करं ॥ 3.19
युष्मान् नेष्यामि तत्काले सञ्चेष्यामि च योगतः । युष्मद्दास्यदशां यस्मात् साक्षाद्वः परिवर्त्तयन् । पृथिव्याः सर्व्वजातीनां यशस्वि स्तुतिभाजनं । युष्मामेव विधास्येऽहमिति ब्रूते सदाप्रभुः ॥ 3.20