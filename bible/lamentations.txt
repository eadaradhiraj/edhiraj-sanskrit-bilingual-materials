कथमेका समासीना नगरी प्रचुरप्रजा । जातीनां या गरिष्ठासीत् सा जाता विधवेोपमा । देशानां या महिष्यासीत् सा जाता करदायिनी ॥ 1.1
उग्रं क्रन्दति सा नक्तं तद्गण्डो चाश्रुणानुतो । सर्वेषां कामिनां तस्या नेकोऽप्यस्ति प्रियंवदः । तां प्रलभ्य च मित्राणि तस्या विद्वेषिणोऽभवन् ॥ 1.2
क्लेशात् प्रचुरदास्याच्च यिहूदाभूत् प्रवासिता । जातीनां मध्य आसीना सा न प्राप्नोति विश्रमं । तत्पश्चाद्धावकाः सर्वे तां प्रापुः सङ्कटे स्थले ॥ 1.3
मार्गाः शोचन्ति सीयोनो वर्जिताः पर्व्वगामिभिः । तस्या द्वाराणि शून्यानि याजका निष्टनन्ति च । कन्यास्तस्या विषीदन्ति विह्वलास्ति च सा स्वयं ॥ 1.4
श्रेष्ठास्तत्पीडकाः प्रापुस्तस्याश्च द्वेषिणः श्रियं । यतस्तत्पापबाहुल्यात् तां चिक्लेश सदाप्रभुः । प्रवासं शिशवस्तस्याः पीडकस्याग्रतो गताः ॥ 1.5
सीयोनाख्यकुमाथी हि विगता निखिला प्रभा । कुलीना अभवंस्तस्यास्तृणहीना मृगा इव । ते खानुधावकस्याग्रे विप्रगच्छन्ति निर्बलाः ॥ 1.6
यिरूशालम् स्वदुःखस्थापनार्त्तस्य च वासरे । सकलं पूर्व्वकालस्य काम्यवस्तु समस्मरत् ॥ पीडकानां करैस्तस्या न्यपतंस्तु प्रजा यदा । उपकारी जनस्तस्यास्तदा नैकोऽप्यविद्यत । द्विषस्तां तादृशीं दृष्ट्वा तस्या उत्सादनेऽहसन् ॥ 1.7
कृतपापा यिरूशालम् जाता साशोचिनी ततः । पूजकै र्गर्हिते सर्वैस्तस्याः सन्दृश्य नग्नतां । निष्ठनन्ती स्वयं साथि व्यपयाति पराङ्मुखी ॥ 1.8
अञ्चलेऽस्ति रजस्तस्या नास्मरत् सा फलोदयं । अत्याश्चय्यें न्यपतत् सा न सान्त्वयति कोऽपि तां । हे प्रभो पश्य मद्दुःखं यतो देवी विकत्थते ॥ 1.9
काम्यवस्तुषु सर्वेषु तस्या द्वेष्यार्पयत् करं । त्वत्समाजप्रवेशाद् ये वारिता आज्ञया तव । विष्टं स्वपुण्यगेहं तै र्विजातीयै र्ददर्श सा ॥ 1.10
निष्टनन्ति जनास्तस्याः सर्वे भक्ष्यानुकाङ्क्षिणः । खाद्यार्थं प्राणरक्षायै काम्यवस्तूनि ते ददुः । हे प्रभो पश्य वीक्षस्व होनीभूता यतोऽस्म्यहं ॥ 1.11
हे अध्वगामिनो यूयं सकलाः किं निरुत्सुकाः । यूयमालोक्य वीक्षध्वं मयि यद्दुःखमर्पितं । तेन मामकदुःखेन समानं दुःखमस्ति किं । स्वकोपोद्दीपनस्याग्नि यतो मां क्लिष्टवान् प्रभुः ॥ 1.12
ऊर्द्धात् सम्प्रेष्य वह्निं स ममास्थीन्युदशोषयत् । बद्धा जालेन मत्पादौ माम् अनैषीत् पराङ्मुखीं । निर्जनां मामकार्षीच्च विषमां कृत्स्नवासरं ॥ 1.13
रचयित्वापराधान्मे तत्करेण युगं कृतं । संश्लिष्टैस्तैः स मद्ग्रीवां बद्धाच्चैवोद् बलं मम । यस्य रोधो मयाशक्यस्तत्करे मामदात् प्रभुः ॥ 1.14
मम मध्ये स्थितान् सर्व्वान् वीरान् निराकरोत् प्रभुः । मम यूनाञ्च भङ्गायाघोषयन्मद्विषां सभां । द्राक्षाकुण्डे यिहूदाख्यां कुमारीमपिपत् प्रभुः ॥ 1.15
क्रन्देऽहं तत्र मच्चक्षु र्मच्चक्षुः स्त्रावयत्यपः । दूर आश्वासको मत्तो प्राणसञ्जीवको मम । मत्पुत्रता अभवन् नष्टा विद्वेषी प्राभवद् यतः ॥ 1.16
सीयोन् कृताञ्जलि र्भीति न सान्त्वयति कोऽपि तां । याकूबं परितो रोद्धुं तच्छत्रूनादिशत् प्रभुः । तेषां साक्षाद् यिरूशालम् प्रतिभाति कलङ्किता ॥ 1.17
स तु नित्यप्रभु र्न्याय्यस्तद्विद्रोहिण्यहं यतः । हे वंशाः सकला यूयं श्रुत्वा पश्यत मद्यथां । युवत्यो मे यवानस्य प्रवासायायनिन्थिरे ॥ 1.18
कामिनो मे मयाहूता विप्रालम्भिषि तैस्त्वहं । याजका मे पुरोगाश्च पुरीमध्येऽत्यजन्नसून् । खाद्यं स्वप्राणरक्षार्थं वृथैवामृगयन्त ते ॥ 1.19
भो प्रभो पश्य दीनाहं ममान्त्रं परितप्यते । अन्तर्व्यकारि मच्चित्तं यस्माद् द्रोहो मया कृतः । बहिः खङ्गः प्रजा हन्ति मृत्युस्तु स्वयमन्तरे ॥ 1.20
जनाः प्रटण्वन्ति रावं मे न सान्त्वयति कोऽपि मां । द्वेषिणो मम यावन्तः सर्वेऽशृण्वन् ममापदं । त्वञ्च तां कृतवांस्तस्माद् आनन्दं ते प्रकुर्व्वते । दिनं त्वमानेष्यसि ज्ञप्तं ते भविष्यन्ति मत्समाः ॥ 1.21
कृत्स्ना तेषाञ्च दुर्वृत्तिस्त्वत्प्रत्यक्षीभविष्यति । सर्वेषां मदधर्म्मीणां हेतो र्मां प्रति यादृशं । कर्म्माकार्षीच्च तादृक् त्वं तान् प्रत्यपि करिष्यसि । यतो भूरि र्ममोच्छासो मम चित्तञ्च सामयं ॥ 1.22
कथं प्राच्छादयत् कन्यां सीयोनं कोपतः प्रभुः । इखायेलः प्रभां स्वर्गाद् भूतले स न्यपातयत् । स निजं पादपीठच्च नास्मरत् क्रोधवासरे ॥ 2.1
प्रभु र्जग्रास याकूबः सर्व्ववासान् कृपां विना । स यिहूदाकुमारीच्च दुर्गाणि क्रोधतोऽभिदत् । भूमिसात्कृत्य राज्यञ्च तत्पतींश्च व्यदूषयत् ॥ 2.2
इखायेलोऽखिलं शृङ्गं सोऽच्छिनद् रोषतायतः । दक्षिणं वैरिणः साक्षात् स्वं प्रत्यावर्त्तयत् करं । दाहयामास याकूबं सर्व्वाभिर्ज्वलदग्निवत् ॥ 2.3
चापं द्वेषीव विस्फार्य्य स्थिरीकृत्यारिवत् करं । स नेत्रानन्दकान् सर्व्वान् मनुष्यान् अभ्यदूषयत् । रोषं सीयोन्‌कुमार्याश्च दूष्येऽपातयदग्निवत् ॥ 2.4
प्रभु र्वैरिसमो भूत् इखायेलम् उपाग्रसत् । सर्व्वं तस्याग्रसद् हर्म्यं तस्य दुर्गाण्यनाशयत् । व्यथां शोकञ्च कन्याया यिहूदाया अवर्धयत् ॥ 2.5
उद्यानस्येव तस्याञ्च प्रावृतिं स व्यलोपयत् । निजमेवोत्सवस्थानं स च व्यध्वंसयत् स्वयं । पर्व्वविश्रामवारान् सोऽकार्षीत् सीयोनि चास्मृतान् । क्रोधावेशेन राजानं याजकञ्च निराकरोत् ॥ 2.6
स्ववेदिं प्रभुरत्याक्षीत् स्वपुण्यौको न्यगर्दयत् । तद्धर्म्याणाञ्च प्राचीरं शत्रुहस्ते समार्पयत् । यद्वत् पर्व्वदिने तद्वत् प्राणादंस्ते प्रभो गृहे ॥ 2.7
सालान् सोयोनकन्याया निर्भर्त्तुं कल्पना प्रभोः । सोऽतानीत् सूत्रमुच्छेदाद् हस्तं नैव न्यवर्त्तयत् । शोचिते खातप्राचीरे तेनैकत्रावसीदतः ॥ 2.8
भूमिमध्ये निमग्नान्यभवंस्तद्गोपुराणि च । अर्गलान्यपि तस्याः स नाशयित्वा व्यखण्डयत् । राजा तस्याः पुरोगाश्च परदेशप्रवासिनः । शास्त्रं न विद्यते तत्र तस्या ये भाववादिनः । ते सदाप्रभुना दत्तं दर्शनं नाप्नुवन्ति च ॥ 2.9
स्तब्धाः सीयोनकन्यायाः प्राचीना आसते भुवि । धूलिंस्ते निदधु र्मूर्ध्नि बद्धा शाणेन तैः कटिः । यिरूशाल्मीयकन्याश्चाभूतलान्नतमस्तकाः ॥ 2.10
क्षीयेते मेऽश्रुभि र्नेत्रे ममान्त्रं परितप्यते । यून्युद्भूतं यकृद् भूमौ मत्प्रजायाः प्रभञ्जनात् । पुरीवीथिषु मूर्च्छितः शिणोः स्तनन्धयस्य च ॥ 2.11
गोधूमाः कुत्र मद्यश्चेति स्वमातृ र्वदन्ति ते । वदन्तः पुरमार्गेषु मूर्च्छी यान्त्याहता इव । मातृक्रोडे निजप्राणान् युगपद् विसृजन्ति वा ॥ 2.12
भो कुमारि यिरूशालम् किं मयोक्ता शमिष्यसि । उपमा वा त्वदर्थं का मया प्रयोजयिष्यते ॥ हे सीयोन्दुहितः कन्ये केन त्वामुपमाय वा । तव शोकापहारस्य सिद्धिः कारिष्यते मया ॥ 2.13
तव भङ्गो यतो हेतो र्महासागरवन्महान् । चिकित्सां तव कर्तुं वा को जनः सक्षमो भवेत् ॥ व्यर्थं वदन्त्यसारञ्च स्वप्नं त्वां भाववादिनः । त्वद्दास्यप्रतिकाराय न विवृण्वन्त्यघं तव । व्यर्था भ्रान्त्यावहाच्च त्वां भावोक्ती र्जपयन्ति ते ॥ 2.14
त्वामुद्दिश्याध्वगाः सर्व्वे ददते हस्ततालिकं । यिरूशालम्कुमार्याञ्च शीशशब्दं प्रकुर्व्वते । चालयन्तः शिरश्चाङः किमियं सा पुरी भवेत् । ख्याता या पूर्णसौन्दथ्यो कृत्स्नक्षित्याञ्च नन्दना ॥ 2.15
त्वामधि व्यात्तवक्त्राश्च सर्वे सन्त्यरयस्तव । शीशशब्दं प्रकुर्व्वीणा घर्षन्तश्च रदान् रदैः । ते वदन्ति न्यगालिष्म यच्चास्माभिः प्रतीक्षितं । अद्य तद्दिनमायातं प्राप्यस्माभिरदर्शि च ॥ 2.16
यत् कर्तुं चिन्तयामास तदकार्षीत् सदाप्रभुः । निजञ्चासीषधद् वाक्यं निर्दिष्टं पूर्व्वकालतः ॥ निर्दयो निरभैत्सीत् त्वां शत्रुञ्चाहर्षयत् त्वयि । त्वत्क्लेशूणां विषाणञ्च प्रापयत् स समुच्छ्रयं ॥ 2.17
प्रभुमुद्दिश्य लोकानां चित्तमुच्चैः प्ररोदिति । हे सीयोनाख्यकन्यायाः प्राचीर त्वम् अहर्निशं । स्रोतोवत् स्रावयाश्रूणि विरतिं तत्र मा कुरु । मानुजानीहि विश्रान्त्यै स्वनेत्रस्य कनीनिकां ॥ 2.18
उत्तिष्ठ क्रन्द यामिन्यां प्रहराणाम् उपक्रमे । स्वान्तमुत्सृज वारीव स्वप्रभो र्दृष्टिगोचरे । स्वशिशूनाञ्च प्राणांस्त्वं प्रार्थयस्व कृताञ्जलिः । सर्व्वासां वीथिनामध्ये मूर्च्छितानां बुभुक्षया ॥ 2.19
हे प्रभो पश्य वीक्षस्व कं प्रतीदं त्वया कृतं । किं स्वगर्भफलं नाय्योऽश्रीयुः स्वलालितान् शिशून् । किं याजी भाववादी च घात्यौ पुण्यालये प्रभोः ॥ 2.20
बालो वृद्धश्च मार्गेषु शयाते भूमिसात्कृतौ । युवत्यो मे युवानश्च न्यपप्तन्नसिना हताः । स्वक्रोधस्य दिने यस्माद् अवधीस्त्वं कृयां विना ॥ 2.21
त्रासाः पर्व्वदिनायेवाहूता मत्परितस्त्वया । प्रभोः कोपदिने शेषो रक्षितः कोऽपि नाभवत् । लालयित्वाववर्द्धं यान् उच्छिन्नास्ते ममारिणा ॥ 2.22
नरोऽहं दृष्टदौर्गत्यस्तदीयामर्षदण्डनात् । 3.1
मां नयन्नन्धकारं स न चालोकमवापयत् । 3.2
मयि कृत्स्नदिनं तस्य विपक्षो वर्त्तते करः ॥ 3.3
जरिते चर्ममांस मे भग्न्यान्यस्थीनि तेन च । 3.4
समन्तात् तेन रुद्धोऽहं विषाधिभ्याञ्च वेष्टितः । 3.5
वासितश्च तमःस्थाने चिरप्रेतजना इव ॥ 3.6
मां रुरोध स प्रावृत्या न शक्यो मम निर्गमः । निगडे भीमम् अभान्त्सीत् स सभारेस्ताम्रनिर्मितैः । 3.7
क्रन्दतोऽपि मम प्रोच्चैः प्रार्थनां संरुणद्धि सः । 3.8
तक्षितप्रस्तराणाञ्च प्रावृत्या मेऽरुधत् पथः । सकलान् मम मार्गींश्च सोऽकार्षीर् वक्रगामिनः ॥ 3.9
मत्कृते गूढभल्लः स सिंहो वा रहसि स्थितः । 3.10
मन्मार्गीनन्यथा कृत्वा मां भित्त्वा स व्यनाशयत् । 3.11
स्वकोदण्डं स विस्फार्य्य मां शरव्यमिव व्यधात् ॥ 3.12
स्वतूणीरसुतै र्वाणैरव्यात्सीन्मम मर्म च । 3.13
सर्वेषां बान्धवानां मे जातोऽहं हास्यभाजनं । कृत्स्रमेव दिनं यावत् तेषां गानस्य चास्पदं । 3.14
स माम्भ्राभुभुजत् तिक्तम् अपीप्यच्चेन्द्रवारुणीं ॥ 3.15
शर्कराचूर्णदन्तं मां सोऽकार्षीत् भस्मशायिनं । 3.16
क्षेमात् त्वं मन्मनोऽपास्थस्तेनाहं व्यस्मरं सुखं । 3.17
मयाचे विगताशा मे प्रतीक्ष्ा च सदाप्रभो ॥ 3.18
स्मर मे दुर्गतिभ्रंशाविन्द्रवारुणिकाविषे । 3.19
तानि स्मरति मच्चित्तं मदन्तश्चावसीदति ॥ 3.20
मनसेदं त्ववेक्षेऽहं तेनाशा जायते मम ॥ 3.21
प्रभोरेव कृपाधिक्यान्न निःशेषीकृता वयं । यस्मान्नैव क्षयं प्राप्तोऽद्यापि तत्करुणानिधिः ॥ 3.22
प्रातः प्रात र्नवीना सा प्रचुरा तव सत्यता । 3.23
प्रभु र्मामकदायांश इति ब्रूते मनो मम । ततो हेतो र्मया तस्मिन् आशा समर्पयिष्यते ॥ 3.24
प्रभुं ये सम्प्रतीक्षन्ते स तेभ्यो मङ्गलप्रदः । यत् तं मृगयते चित्तं तस्य क्षेमकरोऽस्ति सः ॥ 3.25
प्रतीक्षा सशमा क्षेमा प्रभुतस्त्राणकाङ्क्षिणो । 3.26
युगस्य वहनं बाल्ये पुरुषाय फलप्रदं ॥ 3.27
एकाक्यास्तां स निःशब्दो यतस्तेनार्पितो धुरः । 3.28
स्पृशत्वास्येन धूलिं स आशा किं स्यादिति ब्रुवन् । 3.29
गण्डं दद्यात् प्रहर्त्रे स निन्दया च प्रपूर्य्यतां ॥ 3.30
यस्मान्न नित्यकालार्थं सम्यक्त्यजति प्रभुः । 3.31
क्लेशयित्वापि कारुण्यं कृपाधिक्यात् करोति सः । 3.32
न कामात् स नृसन्तानान् क्लिश्वात्यार्त्ती करोति वा ॥ 3.33
पृथिव्या बन्दयः सर्वे मृद्यन्ते चरणे र्यदा । 3.34
सर्व्वश्रेष्ठस्य साक्षादा नरस्यार्थी विकार्य्यते । 3.35
पीड्यतेऽर्थी विचारे वा न प्रसन्नस्तदा प्रभुः ॥ 3.36
प्रभोराज्ञां विना केनोदीरिता वाक् प्रसिध्यति । 3.37
सर्व्वश्रेष्ठस्य वक्त्रादा किं नोदेति शुभाशुभं । 3.38
कुतो जीवं जनो निन्देत् निजपापं स निन्दतु ॥ 3.39
स्वमार्गीन् वीक्ष्य निर्णीय प्रत्यायाम प्रभुं प्रति । 3.40
स्वर्गेशं प्रति चित्तानि प्रोन्नयाम करैः सह । 3.41
पापद्रोहे वयं लिप्तास्तत्र त्वं नाकरोः क्षमां ॥ 3.42
कोपाच्छन्नस्त्वनुधृत्यावधीरस्मान् कृपां विना । 3.43
आत्मानञ्चावृणो र्मेघैरभेद्यैः प्रार्थनांशुना । 3.44
जातीनां मध्य उच्छिष्टान् अस्मांस्त्वं वर्जितान् व्यधाः ॥ 3.45
तिष्ठन्त्यस्मद्विषः सर्वे व्यात्तास्या अस्मदन्तिके । 3.46
कम्यस्त्रासो विनाशश्च भङ्गश्चास्मासु वर्त्तिताः । 3.47
मज्जाते र्दुहितु र्भङ्गात् मद्दृष्टि र्निनगाभवत् ॥ 3.48
मन्नेत्रं स्यन्दतेऽश्रान्तं विरतिस्तत्र नास्ति हि । 3.49
स्वर्गात् सदाप्रभो र्दृश्यै र्दृक्पातं तत् प्रतीक्षते । 3.50
मत्पथ्यीः सर्व्वकन्यारूपहन्त्यक्षि मनो मम ॥ 3.51
ये विनाकारणं द्विष्येऽनुधाव्ये तैः खगो यथा । 3.52
मत्प्राणांस्तेऽरुधन् कूपे मदूर्द्धे च शिलां न्यधुः । 3.53
शीर्षे मेऽप्लाययंश्चाप उच्छिन्नोऽस्मीति चागदं ॥ 3.54
तस्माद् गभीरकूपात्त्वहं त्वन्नामाह्वयं प्रभो । 3.55
मम रावस्त्वयाश्रावि मदीयोच्छ्वासरोदनात् । इदानीमपि कर्णं त्वं नोपसंहर्त्तुमर्हसि ॥ 3.56
यस्मिंस्त्वामाह्वयं तस्मिन् दिने त्वं निकटोऽभवः । माभैषीरिति वाक्यञ्च तदा मां प्रत्यभाषथाः ॥ 3.57
प्रभो त्वं मम प्राणानां विवादान् निरवाहयः । मदीयजीवनस्यापि मुक्तिदाताभवः स्वयं ॥ 3.58
त्वमन्यायं मया भुक्तं दृष्टवान् हे सदाप्रभो । मामकीनविचारच्च त्वं विनिर्णतुमर्हसि ॥ 3.59
त्वं तेषां दृष्टवान् हिंसां सर्व्वचिन्ताञ्च मामधि ॥ 3.60
प्रभो त्वं श्रुतवांस्तेषां निन्दां चिन्ताञ्च मामधि । 3.61
वाचो मद्वैरिणां तेषां नित्यचेष्टाच्च मामधि । 3.62
पश्योपवेशनात्थानं तेषां गीयेऽहमेव तैः ॥ 3.63
प्रभो देहि फलं तेभ्यो हस्तानां कर्म्मणः समं । 3.64
देहि चित्तस्य जाड्यञ्च त्वच्छापस्तेषु वर्त्ततां । 3.65
तान् कोपेनानुधावंश्चाच्छिन्धि प्रभो दिवस्तलात् ॥ 3.66
कथं हीनप्रभं स्वर्णं विकृतं शुद्धकाञ्चनं । पुण्यरत्नानि सर्व्वस्मिन् विक्षिप्तानि चतुष्पथे ॥ 4.1
हेमतुल्या महामूल्याः सीयोनो नन्दनाः कथं । मृद्भाण्डा इव गण्यन्ते कुलालकरनिर्मिताः ॥ 4.2
क्रोडयोऽपि स्तनमुच्छाद्य पाययन्ति स्वशावकान् । युवती मत्प्रजा क्रूरा प्रान्तरस्योष्ट्रपक्षिवत् ॥ 4.3
तृष्णया दुग्धपोष्यस्य जिह्वा तालुनि सज्यते । याचन्ते शिशवः पूपं नास्ति पूपविभागकृत् ॥ 4.4
विशिष्टान्नस्य भोक्तारो व्यवसीदन्ति वीथिषु । आबाल्याद् राजवेशा येऽवस्करं संश्रयन्ति ते ॥ 4.5
यत् सिदोमं क्षणाद् ध्वस्तमनाक्रान्तं नृणां करैः । तस्य पापान्महत् पापं मत्प्रजादुहिताकरोत् ॥ 4.6
अभिषिक्ता जनास्तस्या हिमादासन् सुनिर्मलाः । दुग्धाच्छुभ्राः प्रबालेभ्यो रक्ताङ्गा नीलरूपिणः ॥ 4.7
तान् मसीतोऽपि कृष्णास्यान् न जानन्ति जनाः पथि । तेषां चर्मास्थिसंसक्तं शुष्कीभूतञ्च काष्ठवत् ॥ 4.8
ये जनाः क्षुधया विद्धाः क्षेमास्तेभ्योऽसिना हताः । क्षुद्विद्धास्तेऽवसीदन्ति वर्जिताः क्षेत्रजैः फलैः ॥ 4.9
स्वहस्तैः सदया नार्य्यो निजापत्यानि पेचिरे । तासां भक्ष्याणि तान्यासन् मत्प्रजादारिकापदि ॥ 4.10
प्रभुः स्वक्रोधमापूर्णं रोषवह्निमवीवृषत् । सीयोन्यज्वालवच्चाग्निं दग्धास्तेन तदाशयाः ॥ 4.11
यिरूशालम्पुरद्वारं शत्रुर्द्विद्भिः प्रवेक्ष्यते । न प्रत्येक्षन्त तद् भूपा न भूमण्डलवासिनः ॥ 4.12
सिद्धं तद् भाववक्तॄणां पापे र्दैवैश्च याजिनां । साधूनां रक्तपातं ये मध्ये तस्या अकुर्व्वत ॥ 4.13
अन्धा मार्गेषु तेऽभ्राम्यन् शोणितेन कलङ्किताः । तस्मादस्पृश्यवस्त्रास्ते सञ्जाताः सर्व्वमानवैः ॥ 4.14
याह्यमेध्येति ते प्रोक्ता याहि याहि न मांस्पृशेः । द्रुतांस्तान् भ्राम्यतोऽध्यूचे जातिभिस्ते गताश्रयाः ॥ 4.15
प्रभो र्दृष्टि र्व्यभैत्सीत् तान् स तान् नैक्षिष्यते पुनः । याजका नाभिपूज्यन्ते वृद्धे र्न प्राप्यते कृपा ॥ 4.16
क्षीयेतेऽद्यापि नेत्रे नो व्यर्थसाहाय्यकाङ्क्षया । व्यरक्षां जातिमूद्दिश्य रक्षिस्थानेषु जाग्रमः ॥ 4.17
क्रमान् रुन्धन्ति तेऽस्माकं गमनादस्मदध्वसु । अन्तो नो निकटः पूर्णम् आयुरन्त उपागतः ॥ 4.18
शून्यस्योत्क्रोशतोऽप्यासन् जविनो नोऽनुधावकाः । अस्मान् धर्त्तुं गिरौ चण्डाः प्रान्तरे च रहःस्थिताः ॥ 4.19
अस्माकं नासिकावायु र्योऽभिषिक्तः सदाप्रभोः । जीविष्यामो वयं तस्य छायायां जातिमध्यतः । इत्यवोचाम तेषान्तु छन्नगर्त्तेष्वधारि सः ॥ 4.20
हृष्योल्लासाद् इदोमाख्ये कन्ये ऊद्देशवासिनि । ईदृशं पानपात्रन्तु पश्चात् त्वामप्युपैष्यति । तेन त्वं मत्ततां गत्वात्मानं नग्नीकरिष्यसि ॥ 4.21
हे सीयोनाभिधे कन्ये संशुद्धं तव दुष्कृतं । तव दास्यदशा तेन न विधायिष्यते पुनः ॥ हे इदोमाभिधे कन्ये भोक्तव्यं तव दुष्कृतं । स च तावकपापान्यनावृतानि करिष्यति ॥ 4.22
अस्माकं या दशा जाता स्मर तां हे सदाप्रभो । दृक्पातं कुरु निन्दाञ्चास्मद्भुक्तामवधारय ॥ 5.1
अस्माकं योऽधिकारोऽयं स परेषु समर्पितः । वेश्मानीमानि चास्माकम् अर्पितानि विदेशिषु ॥ 5.2
अनाथा हि वयं जाता जन्मदाता न विद्यते । अस्माकं मातरश्चापि वर्त्तन्ते विधवा इव ॥ 5.3
रूप्यं प्रदाय चास्माभिरस्माकं पीयते जलं । आनीयन्ते भरण्यार्थम् अस्मदीयेन्धनानि च ॥ 5.4
अस्मद्ग्रीवासु पाशच्च क्षिप्त्वा द्राव्यामहऽरिभिः । श्रान्ता जाता वयं कञ्चिद् विश्रामं न समाप्नुमः ॥ 5.5
पूपैरुदरपूर्ति र्नो भविष्यतीत्यपेक्षया । मिस्रीयेभ्यः करं दद्म आशूरीयजनाय च ॥ 5.6
अस्माकं पितरः पापं कृतवन्तो न सन्ति च । तैः कृतानान्तु दोषाणाम् अस्माभि र्भार उह्यते ॥ 5.7
अस्मान् दासगणः शास्ति नास्त्युद्धर्त्ता च तत्करात् ॥ 5.8
प्रान्तरे वर्त्तमानस्य कृपाणस्यैव सम्मुखात् । स्वभक्ष्यानयनेनापि कुर्मः प्राणपणं वयं ॥ 5.9
क्षुधोत्तापेन चर्मैव जाताः कृष्णत्वचो वयं ॥ 5.10
महिलानां बलात्कारः सीयोनि क्रियतेऽरिभिः । अनूढानां कुमारीणां यिहूदीयपुरेषु च ॥ 5.11
निजहस्तैः कुलीनांश्च नरान् उल्लम्बयन्ति ते । प्रत्यक्त्तः क्रियते तैश्च प्राचीनानाम् अनादरः ॥ 5.12
पेषणार्थकपाषाणा उह्यन्ते तरुणै र्जनैः । आक्रान्ताः काष्ठभारेण प्रस्खलन्ति च बालकाः ॥ 5.13
निवृत्ता गोपुराद् वृद्धा युवानश्च स्ववाद्यतः । निवृत्तोऽस्मद्धृदां हर्षो नृत्यं जातञ्च रोदनं ॥ 5.14
किरीटो नश्च्युतः शीर्ष्णो धिक् अस्मान् धिक् कृतपातकान् । 5.15
पापान्नो व्याधितं चित्तं पापात् क्षीणे च लोचने ॥ 5.16
सीयोनेनाद्रो समुच्छिन्ने शृगाला विचरन्ति हि ॥ 5.17
नित्यं सिंहासनासीनः स्थास्यसि त्वं सदाप्रभो । पुरुषानुक्रमं यावत् स्थिरं भद्रासनं तव ॥ 5.18
किमर्थं शाश्वतं कालं त्वमस्मान् विस्मरिष्यसि । किमर्थं चिरकालञ्च यावदस्मान् प्रहास्यसि ॥ 5.19
स्वं प्रत्यावर्त्तयास्मांस्त्वम् आवर्त्तिष्यामहे प्रभो । 5.20
पूर्व्वकालमिवास्मभ्यं कालं देहि च नूतनं ॥ 5.21
त्वं यतोऽस्मान् निराकार्षीरुग्रञ्चास्मभ्यमक्रुधः ॥ 5.22